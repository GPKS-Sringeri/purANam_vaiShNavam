+++
title = "३१"

+++

सूत उवाच  

<details open><summary>विश्वास-प्रस्तुतिः</summary>

समाभाष्य मुनीन् धीमान् देवदेवस्य शूलिनः ।  
जगाम लिङ्गं तद् द्रष्टुं कपर्देश्वरमव्ययम् ॥ १ ॥
</details>

<details><summary>मूलम्</summary>

समाभाष्य मुनीन् धीमान् देवदेवस्य शूलिनः ।  
जगाम लिङ्गं तद् द्रष्टुं कपर्देश्वरमव्ययम् ॥ १ ॥
</details>

<details open><summary>विश्वास-प्रस्तुतिः</summary>

स्नात्वा तत्र विधानेन तर्पयित्वा पितॄन् द्विजाः ।  
पिशाचमोचने तीर्थे पूजयामास शूलिनम् ॥ २ ॥
</details>

<details><summary>मूलम्</summary>

स्नात्वा तत्र विधानेन तर्पयित्वा पितॄन् द्विजाः ।  
पिशाचमोचने तीर्थे पूजयामास शूलिनम् ॥ २ ॥
</details>

<details open><summary>विश्वास-प्रस्तुतिः</summary>

तत्राश्चर्यमपश्यंस्ते मुनयो गुरुणा सह ।  
मेनिरे क्षेत्रमाहात्म्यं प्रणेमुर्गिरिशं हरम् ॥ ३ ॥
</details>

<details><summary>मूलम्</summary>

तत्राश्चर्यमपश्यंस्ते मुनयो गुरुणा सह ।  
मेनिरे क्षेत्रमाहात्म्यं प्रणेमुर्गिरिशं हरम् ॥ ३ ॥
</details>

<details open><summary>विश्वास-प्रस्तुतिः</summary>

कश्चिदभ्याजगामेदं शार्दूलो घोररूपधृक् ।  
मृगीमेकां भक्षयितुं कपर्देश्वरमुत्तमम् ॥ ४ ॥
</details>

<details><summary>मूलम्</summary>

कश्चिदभ्याजगामेदं शार्दूलो घोररूपधृक् ।  
मृगीमेकां भक्षयितुं कपर्देश्वरमुत्तमम् ॥ ४ ॥
</details>

<details open><summary>विश्वास-प्रस्तुतिः</summary>

तत्र सा भीतहृदया कृत्वा कृत्वा प्रदक्षिणम् ।  
धावमाना सुसम्भ्रान्ता व्याघ्रस्य वशमागता ॥ ५ ॥
</details>

<details><summary>मूलम्</summary>

तत्र सा भीतहृदया कृत्वा कृत्वा प्रदक्षिणम् ।  
धावमाना सुसम्भ्रान्ता व्याघ्रस्य वशमागता ॥ ५ ॥
</details>

<details open><summary>विश्वास-प्रस्तुतिः</summary>

तां विदार्य नखैस्तीक्ष्णैः शार्दूलः सुमहाबलः ।  
जगाम चान्यं विजनं देशं दृष्ट्वा मुनीश्वरान् ॥ ६ ॥
</details>

<details><summary>मूलम्</summary>

तां विदार्य नखैस्तीक्ष्णैः शार्दूलः सुमहाबलः ।  
जगाम चान्यं विजनं देशं दृष्ट्वा मुनीश्वरान् ॥ ६ ॥
</details>

<details open><summary>विश्वास-प्रस्तुतिः</summary>

मृतमात्रा च सा बाला कपर्देशाग्रतो मृगी ।  
अदृश्यत महाज्वाला व्योम्नि सूर्यसमप्रभा ॥ ७ ॥
</details>

<details><summary>मूलम्</summary>

मृतमात्रा च सा बाला कपर्देशाग्रतो मृगी ।  
अदृश्यत महाज्वाला व्योम्नि सूर्यसमप्रभा ॥ ७ ॥
</details>

<details open><summary>विश्वास-प्रस्तुतिः</summary>

त्रिनेत्रा नीलकण्ठा च शशाङ्काङ्कितमूर्धजा ।  
वृषाधिरूढा पुरुषैस्तादृशैरेव संवृता ॥ ८ ॥
</details>

<details><summary>मूलम्</summary>

त्रिनेत्रा नीलकण्ठा च शशाङ्काङ्कितमूर्धजा ।  
वृषाधिरूढा पुरुषैस्तादृशैरेव संवृता ॥ ८ ॥
</details>

<details open><summary>विश्वास-प्रस्तुतिः</summary>

पुष्पवृष्टिं विमुञ्चिन्ति खेचरास्तस्य मूर्धनि ।  
गणेश्वरः स्वयं भूत्वा न दृष्टस्तत्क्षणात् ततः ॥ ९ ॥
</details>

<details><summary>मूलम्</summary>

पुष्पवृष्टिं विमुञ्चिन्ति खेचरास्तस्य मूर्धनि ।  
गणेश्वरः स्वयं भूत्वा न दृष्टस्तत्क्षणात् ततः ॥ ९ ॥
</details>

<details open><summary>विश्वास-प्रस्तुतिः</summary>

दृष्ट्वैतदाश्चर्यवरं जैमिनिप्रमुखा द्विजाः ।  
कपर्देश्वरमाहात्म्यं पप्रच्छुर्गुरुमच्युतम् ॥ १० ॥
</details>

<details><summary>मूलम्</summary>

दृष्ट्वैतदाश्चर्यवरं जैमिनिप्रमुखा द्विजाः ।  
कपर्देश्वरमाहात्म्यं पप्रच्छुर्गुरुमच्युतम् ॥ १० ॥
</details>

<details open><summary>विश्वास-प्रस्तुतिः</summary>

तेषां प्रोवाच भगवान् देवाग्रे चोपविश्य सः ।  
कपर्देशस्य माहात्म्यं प्रणम्य वृषभध्वजम् ॥ ११ ॥
</details>

<details><summary>मूलम्</summary>

तेषां प्रोवाच भगवान् देवाग्रे चोपविश्य सः ।  
कपर्देशस्य माहात्म्यं प्रणम्य वृषभध्वजम् ॥ ११ ॥
</details>

<details open><summary>विश्वास-प्रस्तुतिः</summary>

इदं देवस्य तल्लिङ्गं कपर्दोश्वरमुत्तमम् ।  
स्मृत्वैवाशेषपापौघं क्षिप्रमस्य विमुञ्चति ॥ १२ ॥
</details>

<details><summary>मूलम्</summary>

इदं देवस्य तल्लिङ्गं कपर्दोश्वरमुत्तमम् ।  
स्मृत्वैवाशेषपापौघं क्षिप्रमस्य विमुञ्चति ॥ १२ ॥
</details>

<details open><summary>विश्वास-प्रस्तुतिः</summary>

कामक्रोधादयो दोषा वाराणसीनिवासिनाम् ।  
विघ्नाः सर्वे विनश्यन्ति कपर्देश्वरपूजनात् ॥ १३ ॥
</details>

<details><summary>मूलम्</summary>

कामक्रोधादयो दोषा वाराणसीनिवासिनाम् ।  
विघ्नाः सर्वे विनश्यन्ति कपर्देश्वरपूजनात् ॥ १३ ॥
</details>

<details open><summary>विश्वास-प्रस्तुतिः</summary>

तस्मात् सदैव द्रष्टव्यं कपर्देश्वरमुत्तमम् ।  
पूजितव्यं प्रयत्नेन स्तोतव्यं वैदिकैः स्तवैः ॥ १४ ॥
</details>

<details><summary>मूलम्</summary>

तस्मात् सदैव द्रष्टव्यं कपर्देश्वरमुत्तमम् ।  
पूजितव्यं प्रयत्नेन स्तोतव्यं वैदिकैः स्तवैः ॥ १४ ॥
</details>

<details open><summary>विश्वास-प्रस्तुतिः</summary>

ध्यायतामत्र नियतं योगिनां शान्तचेतसाम् ।  
जायते योगसंसिद्धिः सा षण्मासे न संशयः ॥ १५ ॥
</details>

<details><summary>मूलम्</summary>

ध्यायतामत्र नियतं योगिनां शान्तचेतसाम् ।  
जायते योगसंसिद्धिः सा षण्मासे न संशयः ॥ १५ ॥
</details>

<details open><summary>विश्वास-प्रस्तुतिः</summary>

ब्रह्महत्यादयः पापा विनश्यन्त्यस्य पूजनात् ।  
पिशाचमोचने कुण्डे स्नातस्यात्र समीपतः ॥ १६ ॥
</details>

<details><summary>मूलम्</summary>

ब्रह्महत्यादयः पापा विनश्यन्त्यस्य पूजनात् ।  
पिशाचमोचने कुण्डे स्नातस्यात्र समीपतः ॥ १६ ॥
</details>
अस्मिन् क्षेत्रे पुरा विप्रास्तपस्वी शंसितव्रतः ।  

<details open><summary>विश्वास-प्रस्तुतिः</summary>

शङ्कुकर्ण इति ख्यातः पूजयामास शङ्करम् ।  
जजाप रुद्रमनिशं प्रणवं ब्रह्मरूपिणम् ॥ १७ ॥
</details>

<details><summary>मूलम्</summary>

शङ्कुकर्ण इति ख्यातः पूजयामास शङ्करम् ।  
जजाप रुद्रमनिशं प्रणवं ब्रह्मरूपिणम् ॥ १७ ॥
</details>

<details open><summary>विश्वास-प्रस्तुतिः</summary>

पुष्पधूपादिभिः स्तोत्रैर्नमस्कारैः प्रदक्षिणैः ।  
उवास तत्र योगात्मा कृत्वा दीक्षां तु नैष्ठिकीम ॥ १८ ॥
</details>

<details><summary>मूलम्</summary>

पुष्पधूपादिभिः स्तोत्रैर्नमस्कारैः प्रदक्षिणैः ।  
उवास तत्र योगात्मा कृत्वा दीक्षां तु नैष्ठिकीम ॥ १८ ॥
</details>

<details open><summary>विश्वास-प्रस्तुतिः</summary>

कदाचिदागतं प्रेतं पश्यति स्म क्षुधान्वितम् ।  
अस्थिचर्मपिनद्धाङ्गं निः श्वसन्तं मुहुर्मुहुः ॥ १९ ॥
</details>

<details><summary>मूलम्</summary>

कदाचिदागतं प्रेतं पश्यति स्म क्षुधान्वितम् ।  
अस्थिचर्मपिनद्धाङ्गं निः श्वसन्तं मुहुर्मुहुः ॥ १९ ॥
</details>

<details open><summary>विश्वास-प्रस्तुतिः</summary>

तं दृष्ट्वा स मुनिश्रेष्ठः कृपया परया युतः ।  
प्रोवाच को भवान् कस्माद् देशाद् देशमिमंश्रितः ॥ २० ॥
</details>

<details><summary>मूलम्</summary>

तं दृष्ट्वा स मुनिश्रेष्ठः कृपया परया युतः ।  
प्रोवाच को भवान् कस्माद् देशाद् देशमिमंश्रितः ॥ २० ॥
</details>
तस्मै पिशाचः क्षुधया पीड्यमानो ऽब्रवीद् वचः ।  

<details open><summary>विश्वास-प्रस्तुतिः</summary>

पूर्वजन्मन्यहं विप्रो धनधान्यसमन्वितः ।  
पुत्रपौत्रादिभिर्युक्तः कुटुम्बभरणोत्सुकः ॥ २१ ॥
</details>

<details><summary>मूलम्</summary>

पूर्वजन्मन्यहं विप्रो धनधान्यसमन्वितः ।  
पुत्रपौत्रादिभिर्युक्तः कुटुम्बभरणोत्सुकः ॥ २१ ॥
</details>

<details open><summary>विश्वास-प्रस्तुतिः</summary>

न पूजिता मया देवा गावो ऽप्यतिथयस्तथा ।  
न कदाचित् कृतं पुण्यमल्पं वा स्वल्पमेव वा ॥ २२ ॥
</details>

<details><summary>मूलम्</summary>

न पूजिता मया देवा गावो ऽप्यतिथयस्तथा ।  
न कदाचित् कृतं पुण्यमल्पं वा स्वल्पमेव वा ॥ २२ ॥
</details>

<details open><summary>विश्वास-प्रस्तुतिः</summary>

एकदा भगवान् देवो गोवृषेश्वरवाहनः ।  
विश्वेश्वरो वाराणस्यां दृष्टः स्पृष्टे नमस्कृतः ॥ २३ ॥
</details>

<details><summary>मूलम्</summary>

एकदा भगवान् देवो गोवृषेश्वरवाहनः ।  
विश्वेश्वरो वाराणस्यां दृष्टः स्पृष्टे नमस्कृतः ॥ २३ ॥
</details>

<details open><summary>विश्वास-प्रस्तुतिः</summary>

तदाचिरेण कालेन पञ्चत्वमहमागतः ।  
न दृष्टं नन्मया घोरं यमस्य वदनं मुने ॥ २४ ॥
</details>

<details><summary>मूलम्</summary>

तदाचिरेण कालेन पञ्चत्वमहमागतः ।  
न दृष्टं नन्मया घोरं यमस्य वदनं मुने ॥ २४ ॥
</details>

<details open><summary>विश्वास-प्रस्तुतिः</summary>

ईदृशीं योनिमापन्नः पैशाचीं क्षुधयान्वितः ।  
पिपासयाधुनाक्रान्तो न जानामि हिताहितम् ॥ २५ ॥
</details>

<details><summary>मूलम्</summary>

ईदृशीं योनिमापन्नः पैशाचीं क्षुधयान्वितः ।  
पिपासयाधुनाक्रान्तो न जानामि हिताहितम् ॥ २५ ॥
</details>

<details open><summary>विश्वास-प्रस्तुतिः</summary>

यदि कञ्चित् समुद्धर्तुमुपायं पश्यसि प्रभो ।  
कुरुष्व तं नमस्तुभ्यं त्वामहं शरणं गतः ॥ २६ ॥
</details>

<details><summary>मूलम्</summary>

यदि कञ्चित् समुद्धर्तुमुपायं पश्यसि प्रभो ।  
कुरुष्व तं नमस्तुभ्यं त्वामहं शरणं गतः ॥ २६ ॥
</details>

<details open><summary>विश्वास-प्रस्तुतिः</summary>

इत्युक्तः शङ्कुकर्णो ऽथ पिशाचमिदमब्रवीत् ।  
त्वादृशो न हि लोके ऽस्मिन् विद्यते पुण्यकृत्तमः ॥ २७ ॥
</details>

<details><summary>मूलम्</summary>

इत्युक्तः शङ्कुकर्णो ऽथ पिशाचमिदमब्रवीत् ।  
त्वादृशो न हि लोके ऽस्मिन् विद्यते पुण्यकृत्तमः ॥ २७ ॥
</details>

<details open><summary>विश्वास-प्रस्तुतिः</summary>

यत् त्वया भगवान् पूर्वं दृष्टो विश्वेश्वरः शिवः ।  
संस्पृष्टो वन्दितो भूयः को ऽन्यस्त्वत्सदृशो भुवि ॥ २८ ॥
</details>

<details><summary>मूलम्</summary>

यत् त्वया भगवान् पूर्वं दृष्टो विश्वेश्वरः शिवः ।  
संस्पृष्टो वन्दितो भूयः को ऽन्यस्त्वत्सदृशो भुवि ॥ २८ ॥
</details>
तेन कर्मविपाकेन देशमेतं समागतः ।  

<details open><summary>विश्वास-प्रस्तुतिः</summary>

स्नानं कुरुष्व शीघ्रं त्वमस्मिन् कुण्डे समाहितः ।  
येनेमां कुत्सितां योनिं क्षिप्रमेव प्रहास्यसि ॥ २९ ॥
</details>

<details><summary>मूलम्</summary>

स्नानं कुरुष्व शीघ्रं त्वमस्मिन् कुण्डे समाहितः ।  
येनेमां कुत्सितां योनिं क्षिप्रमेव प्रहास्यसि ॥ २९ ॥
</details>
स एवमुक्तो मुनिना पिशाचो  
दयालुना देववरं त्रिनेत्रम् ।  
स्मृत्वा कपर्देश्वरमीशितारं  
चक्रे समाधाय मनो ऽवगाहम् ॥ ३० ॥  
तदावगाढो मुनिसन्निधाने  
ममार दिव्याभरणोपपन्नः ।  
अदृश्यतार्कप्रतिमे विमाने  
शशाङ्कचिह्नाङ्कितचारुमौलिः ॥ ३१ ॥  
विभाति रुद्रैरभितो दिवस्थैः  
समावृतो योगिभैरप्रमेयैः ।  
सबालखिल्यादिभिरेष देवो  
यथोदये भानुरशेषदेवः ॥ ३२ ॥  
स्तुवन्ति सिद्धा दिवि देवसङ्घा  
नृत्यन्ति दिव्याप्सरसो ऽभिरामाः ।  
मुञ्चन्ति वृष्टिं कुसुमाम्बुमिश्रां  
गन्धर्वविद्याधरकिन्नराद्याः ॥ ३३ ॥  
संस्तूयमानो ऽथ मुनीन्द्रसङ्घै-  
रवाप्य बोधं भगवात्प्रसादात् ।  
समाविशन्मण्डलमेतदग्र्यं  
त्रयीमयं यत्र विभाति रुद्रः ॥ ३४ ॥  
दृष्ट्वा विमुक्तं स पिशाचभूतं  
मुनिः प्रहृष्टो मनसा महेशम् ।  
विचिन्त्य रुद्रं कविमेकमग्निं  
प्रणम्य तुष्टाव कपर्दिनं तम् ॥ ३५ ॥  
शङ्कुकर्ण उवाच  
कपर्दिनं त्वां परतः परस्ताद्  
गोप्तारमेकं पुरुषं पुराणम् ।  
व्रजामि योगेश्वरमीशितार-  
मादित्यमग्निं कपिलाधिरूढम् ॥ ३६ ॥  
त्वां ब्रह्मपारं हृदि सन्निविष्टं  
हिरण्मयं योगिनमादिमन्तम् ।  
व्रजामि रुद्रं शरणं दिवस्थं  
महामुनिं ब्रह्ममयं पवित्रम् ॥ ३७ ॥  
सहस्रपादाक्षिशिरो ऽभियुक्तं  
सहस्रबाहुं नमसः परस्तात् ।  
त्वां ब्रहामपारं प्रणमामि शम्भुं  
हिरण्यगर्भाधिपतिं त्रिनेत्रम् ॥ ३८ ॥  
यतः प्रसूतिर्जगतो विनाशो  
येनावृतं सर्वमिदं शिवेन ।  
तं ब्रह्मपारं भगवन्तमीशं  
प्रणम्य नित्यं शरणं प्रपद्ये ॥ ३९ ॥  
अलिङ्गमालोकविहीनरूपं  
स्वयम्प्रभं चित्पतिमेकरुद्रम् ।  
तं ब्रह्मपारं परमेश्वरं त्वां  
नमस्करिष्ये न यतो ऽन्यदस्ति ॥ ४० ॥  
यं योगिनस्त्यक्तसबीजयोगा  
लब्ध्वा समाधिं परमार्थभूताः ।  
पश्यन्ति देवं प्रणतो ऽस्मि नित्यं  
तं ब्रह्मपारं भवतः स्वरूपम् ॥ ४१ ॥  
न यत्र नामादिविशेषकॢप्ति-  
र् न सन्दृशे तिष्ठति यत्स्वरूपम् ।  
तं ब्रह्मपारं प्रणतो ऽस्मि नित्यं  
स्वयम्भुवं त्वां शरणं प्रपद्ये ॥ ४२ ॥  
यद् वेदवादाभिरता विदेहं  
सब्रह्मविज्ञानमभेदमेकम् ।  
पश्यन्त्यनेकं भवतः स्वरूपं  
सब्रह्मपारं प्रणतो ऽस्मि नित्यम् ॥ ४३ ॥  
यतः प्रधानं पुरुषः पुराणो  
विवर्तते यं प्रणमन्ति देवाः ।  
नमामि तं ज्योतिषि सन्निविष्टं  
कालं बृहन्तं भवतः स्वरूपम् ॥ ४४ ॥  
व्रजामि नित्यं शरणं गुहेशं  
स्थाणुं प्रपद्ये गिरिशं पुरारिम् ।  
शिवं प्रपद्ये हरमिन्दुमौलिं  
पिनाकिनं त्वां शरणं व्रजामि ॥ ४५ ॥  

<details open><summary>विश्वास-प्रस्तुतिः</summary>

स्तुत्वैवं शङ्कुकर्णो ऽसौ भगवन्तं कपर्दिनम् ।  
पपात दण्डवद् भूमौ प्रोच्चरन् प्रणवं परम् ॥ ४६ ॥
</details>

<details><summary>मूलम्</summary>

स्तुत्वैवं शङ्कुकर्णो ऽसौ भगवन्तं कपर्दिनम् ।  
पपात दण्डवद् भूमौ प्रोच्चरन् प्रणवं परम् ॥ ४६ ॥
</details>

<details open><summary>विश्वास-प्रस्तुतिः</summary>

तत्क्षणात् परमं लिङ्गं प्रादुर्भूतं शिवात्मकम् ।  
ज्ञानमानन्दमद्वैतं कोटिकालाग्निसन्निभम् ॥ ४७ ॥
</details>

<details><summary>मूलम्</summary>

तत्क्षणात् परमं लिङ्गं प्रादुर्भूतं शिवात्मकम् ।  
ज्ञानमानन्दमद्वैतं कोटिकालाग्निसन्निभम् ॥ ४७ ॥
</details>

<details open><summary>विश्वास-प्रस्तुतिः</summary>

शङ्कुकर्णो ऽथ मुक्तात्मा तदात्मा सर्वगो ऽमलः ।  
निलिल्ये विमले लिङ्गे तद्भुतमिवाभवत् ॥ ४८ ॥
</details>

<details><summary>मूलम्</summary>

शङ्कुकर्णो ऽथ मुक्तात्मा तदात्मा सर्वगो ऽमलः ।  
निलिल्ये विमले लिङ्गे तद्भुतमिवाभवत् ॥ ४८ ॥
</details>

<details open><summary>विश्वास-प्रस्तुतिः</summary>

एतद् रहस्यमाख्यातं माहात्म्यं वः कपर्दिनः ।  
न कश्चिद् वेत्ति तमसा विद्वानप्यत्र मुह्यति ॥ ४९ ॥
</details>

<details><summary>मूलम्</summary>

एतद् रहस्यमाख्यातं माहात्म्यं वः कपर्दिनः ।  
न कश्चिद् वेत्ति तमसा विद्वानप्यत्र मुह्यति ॥ ४९ ॥
</details>

<details open><summary>विश्वास-प्रस्तुतिः</summary>

य इमां शृणुयान्नित्यं कथां पापप्रणाशिनीम् ।  
भक्तः पापविशुद्धात्मा रुद्रसामीप्यमाप्नुयात् ॥ ५० ॥
</details>

<details><summary>मूलम्</summary>

य इमां शृणुयान्नित्यं कथां पापप्रणाशिनीम् ।  
भक्तः पापविशुद्धात्मा रुद्रसामीप्यमाप्नुयात् ॥ ५० ॥
</details>

<details open><summary>विश्वास-प्रस्तुतिः</summary>

पठेच्च सततं शुद्धो ब्रह्मपारं महास्तवम् ।  
प्रातर्मध्याह्नसमये स योगं प्राप्नुयात् परम् ॥ ५१ ॥
</details>

<details><summary>मूलम्</summary>

पठेच्च सततं शुद्धो ब्रह्मपारं महास्तवम् ।  
प्रातर्मध्याह्नसमये स योगं प्राप्नुयात् परम् ॥ ५१ ॥
</details>

<details open><summary>विश्वास-प्रस्तुतिः</summary>

इहैव नित्यं वत्स्यामो देवदेवं कपर्दिनम् ।  
द्रक्ष्यामः सततं देवं पूजयामो ऽथ शूलिनम् ॥ ५२ ॥
</details>

<details><summary>मूलम्</summary>

इहैव नित्यं वत्स्यामो देवदेवं कपर्दिनम् ।  
द्रक्ष्यामः सततं देवं पूजयामो ऽथ शूलिनम् ॥ ५२ ॥
</details>

<details open><summary>विश्वास-प्रस्तुतिः</summary>

इत्युक्त्वा भगवान् व्यासः शिष्यैः सह महामुनिः ।  
उवास तत्र युक्तात्मा पूजयन् वै कपर्दिनम् ॥ ५३ ॥
</details>

<details><summary>मूलम्</summary>

इत्युक्त्वा भगवान् व्यासः शिष्यैः सह महामुनिः ।  
उवास तत्र युक्तात्मा पूजयन् वै कपर्दिनम् ॥ ५३ ॥
</details>
    
इति श्रीकूर्मपुराणे षट्साहस्त्र्यां संहितायां पूर्वविभागे एकत्रिशोध्यायः
