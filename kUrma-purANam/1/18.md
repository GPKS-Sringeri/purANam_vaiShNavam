+++
title = "१८"

+++

सूत उवाच  

<details open><summary>विश्वास-प्रस्तुतिः</summary>

एतानुत्पाद्य पुत्रांस्तु प्रजासन्तानकारणात् ।  
कश्यपो गोत्रकामस्तु चचार सुमहत् तपः ॥ १ ॥
</details>

<details><summary>मूलम्</summary>

एतानुत्पाद्य पुत्रांस्तु प्रजासन्तानकारणात् ।  
कश्यपो गोत्रकामस्तु चचार सुमहत् तपः ॥ १ ॥
</details>

<details open><summary>विश्वास-प्रस्तुतिः</summary>

तस्य वै तपतो ऽत्यर्थं प्रादुर्भूतौ सुताविमौ ।  
वत्सरश्चासितश्चैव तावुभौ ब्रह्मवादिनौ ॥ २ ॥
</details>

<details><summary>मूलम्</summary>

तस्य वै तपतो ऽत्यर्थं प्रादुर्भूतौ सुताविमौ ।  
वत्सरश्चासितश्चैव तावुभौ ब्रह्मवादिनौ ॥ २ ॥
</details>

<details open><summary>विश्वास-प्रस्तुतिः</summary>

वत्सरान्नैध्रुवो जज्ञे रैभ्यश्च सुमहायशाः ।  
रैभ्यस्य जज्ञिरे रैभ्याः पुत्रा द्युतिमतां वराः ॥ ३ ॥
</details>

<details><summary>मूलम्</summary>

वत्सरान्नैध्रुवो जज्ञे रैभ्यश्च सुमहायशाः ।  
रैभ्यस्य जज्ञिरे रैभ्याः पुत्रा द्युतिमतां वराः ॥ ३ ॥
</details>

<details open><summary>विश्वास-प्रस्तुतिः</summary>

च्यवनस्य सुता पत्नी नैध्रुवस्य महात्मनः ।  
सुमेधा जनयामास पुत्रान् वै कुण्डपायिनः ॥ ४ ॥
</details>

<details><summary>मूलम्</summary>

च्यवनस्य सुता पत्नी नैध्रुवस्य महात्मनः ।  
सुमेधा जनयामास पुत्रान् वै कुण्डपायिनः ॥ ४ ॥
</details>

<details open><summary>विश्वास-प्रस्तुतिः</summary>

असितस्यैकपर्णायां ब्रह्मिष्ठः समपद्यत ।  
नाम्ना वै देवलः पुत्रो योगाचार्यो महातपाः ॥ ५ ॥
</details>

<details><summary>मूलम्</summary>

असितस्यैकपर्णायां ब्रह्मिष्ठः समपद्यत ।  
नाम्ना वै देवलः पुत्रो योगाचार्यो महातपाः ॥ ५ ॥
</details>

<details open><summary>विश्वास-प्रस्तुतिः</summary>

शाण्डिल्यानां परः श्रीमान् सर्वतत्त्वार्थवित् सुधीः ।  
प्रसादात् पार्वतीशस्य योगमुत्तममाप्तवान् ॥ ६ ॥
</details>

<details><summary>मूलम्</summary>

शाण्डिल्यानां परः श्रीमान् सर्वतत्त्वार्थवित् सुधीः ।  
प्रसादात् पार्वतीशस्य योगमुत्तममाप्तवान् ॥ ६ ॥
</details>

<details open><summary>विश्वास-प्रस्तुतिः</summary>

शाण्डिल्या नैध्रु वारैभ्यास्त्रयः पक्षास्तु काश्यपाः ।  
नरप्रकृतयो विप्राः पुलस्त्यस्य वदामि वः ॥ ७ ॥
</details>

<details><summary>मूलम्</summary>

शाण्डिल्या नैध्रु वारैभ्यास्त्रयः पक्षास्तु काश्यपाः ।  
नरप्रकृतयो विप्राः पुलस्त्यस्य वदामि वः ॥ ७ ॥
</details>

<details open><summary>विश्वास-प्रस्तुतिः</summary>

तृणबिन्दोः सुता विप्रा नाम्ना त्विलविला स्मृता ।  
पुलस्त्याय स राजर्षिस्तां कन्यां प्रत्यपादयत् ॥ ८ ॥
</details>

<details><summary>मूलम्</summary>

तृणबिन्दोः सुता विप्रा नाम्ना त्विलविला स्मृता ।  
पुलस्त्याय स राजर्षिस्तां कन्यां प्रत्यपादयत् ॥ ८ ॥
</details>

<details open><summary>विश्वास-प्रस्तुतिः</summary>

ऋषिस्त्वैलविलिस्तस्यां विश्रवाः समपद्यत ।  
तस्य पत्न्यश्चतस्त्रस्तु पौलस्त्यकुलवर्धिकाः ॥ ९ ॥
</details>

<details><summary>मूलम्</summary>

ऋषिस्त्वैलविलिस्तस्यां विश्रवाः समपद्यत ।  
तस्य पत्न्यश्चतस्त्रस्तु पौलस्त्यकुलवर्धिकाः ॥ ९ ॥
</details>

<details open><summary>विश्वास-प्रस्तुतिः</summary>

पुष्पोत्कटा च राका च कैकसी देववर्णिनी ।  
रूपलावण्यसम्पन्नास्तासां वै शृणुत प्रजाः ॥ १० ॥
</details>

<details><summary>मूलम्</summary>

पुष्पोत्कटा च राका च कैकसी देववर्णिनी ।  
रूपलावण्यसम्पन्नास्तासां वै शृणुत प्रजाः ॥ १० ॥
</details>

<details open><summary>विश्वास-प्रस्तुतिः</summary>

ज्येष्ठं वैश्रवणं तस्य सुषुवे देवरूपिणी ।  
कैकसी जनयत् पुत्रं रावणं राक्षसाधिपम् ॥ ११ ॥
</details>

<details><summary>मूलम्</summary>

ज्येष्ठं वैश्रवणं तस्य सुषुवे देवरूपिणी ।  
कैकसी जनयत् पुत्रं रावणं राक्षसाधिपम् ॥ ११ ॥
</details>

<details open><summary>विश्वास-प्रस्तुतिः</summary>

कुम्भकर्णं शूर्पणखां तथैव च विभीषणम् ।  
पुष्पोत्कटा व्यजनयत् पुत्रान् विश्रवसः शुभान् ॥ १२ ॥
</details>

<details><summary>मूलम्</summary>

कुम्भकर्णं शूर्पणखां तथैव च विभीषणम् ।  
पुष्पोत्कटा व्यजनयत् पुत्रान् विश्रवसः शुभान् ॥ १२ ॥
</details>

<details open><summary>विश्वास-प्रस्तुतिः</summary>

महोदरं प्रहस्तं च महापार्श्वं खरं तथा ।  
कुम्भीनसीं तथा कन्यां राकायां शृणुत प्रजाः ॥ १३ ॥
</details>

<details><summary>मूलम्</summary>

महोदरं प्रहस्तं च महापार्श्वं खरं तथा ।  
कुम्भीनसीं तथा कन्यां राकायां शृणुत प्रजाः ॥ १३ ॥
</details>
त्रिशिरा दूषणश्चैव विद्युज्जिह्वो महाबलः ।  

<details open><summary>विश्वास-प्रस्तुतिः</summary>

इत्येते क्रूरकर्माणः पौलस्त्या राक्षसा दश ।  
सर्वे तपोबलोत्कृष्टा रुद्रभक्ताः सुभीषणाः ॥ १४ ॥
</details>

<details><summary>मूलम्</summary>

इत्येते क्रूरकर्माणः पौलस्त्या राक्षसा दश ।  
सर्वे तपोबलोत्कृष्टा रुद्रभक्ताः सुभीषणाः ॥ १४ ॥
</details>

<details open><summary>विश्वास-प्रस्तुतिः</summary>

पुलहस्य मृगाः पुत्राः सर्वे व्यालाश्च दंष्ट्रिणः ।  
भूताः पिशाचाः सर्पाश्च शूकरा हस्तिनस्तथा ॥ १५ ॥
</details>

<details><summary>मूलम्</summary>

पुलहस्य मृगाः पुत्राः सर्वे व्यालाश्च दंष्ट्रिणः ।  
भूताः पिशाचाः सर्पाश्च शूकरा हस्तिनस्तथा ॥ १५ ॥
</details>

<details open><summary>विश्वास-प्रस्तुतिः</summary>

अनपत्यः क्रतुस्तस्मिन् स्मृतो वैवस्वते ऽन्तरे ।  
मरीचेः कश्यपः पुत्रः स्वयमेव प्रजापतिः ॥ १६ ॥
</details>

<details><summary>मूलम्</summary>

अनपत्यः क्रतुस्तस्मिन् स्मृतो वैवस्वते ऽन्तरे ।  
मरीचेः कश्यपः पुत्रः स्वयमेव प्रजापतिः ॥ १६ ॥
</details>

<details open><summary>विश्वास-प्रस्तुतिः</summary>

भृगोरप्यभवच्छुक्रो दैत्याचार्यो महातपाः ।  
स्वाध्याययोगनिरतो हरभक्तो महाद्युतिः ॥ १७ ॥
</details>

<details><summary>मूलम्</summary>

भृगोरप्यभवच्छुक्रो दैत्याचार्यो महातपाः ।  
स्वाध्याययोगनिरतो हरभक्तो महाद्युतिः ॥ १७ ॥
</details>

<details open><summary>विश्वास-प्रस्तुतिः</summary>

अत्रेः पत्न्यो ऽभवन् बह्व्यः सोदर्यास्ताः पतिव्रताः ।  
कृशाश्वस्य तु विप्रेन्द्रा घृताच्यामिति मे श्रुतम् ॥ १८ ॥
</details>

<details><summary>मूलम्</summary>

अत्रेः पत्न्यो ऽभवन् बह्व्यः सोदर्यास्ताः पतिव्रताः ।  
कृशाश्वस्य तु विप्रेन्द्रा घृताच्यामिति मे श्रुतम् ॥ १८ ॥
</details>

<details open><summary>विश्वास-प्रस्तुतिः</summary>

स तासु जनयामास स्वस्त्यात्रेयान् महौजसः ।  
वेदवेदाङ्गनिरतांस्तपसा हतकिल्बिषान् ॥ १९ ॥
</details>

<details><summary>मूलम्</summary>

स तासु जनयामास स्वस्त्यात्रेयान् महौजसः ।  
वेदवेदाङ्गनिरतांस्तपसा हतकिल्बिषान् ॥ १९ ॥
</details>

<details open><summary>विश्वास-प्रस्तुतिः</summary>

नारदस्तु वसिष्ठाय ददौ देवीमरुन्धतीम् ।  
ऊर्ध्वरेतास्तत्र मुनिः शापाद् दक्षस्य नारदः ॥ २० ॥
</details>

<details><summary>मूलम्</summary>

नारदस्तु वसिष्ठाय ददौ देवीमरुन्धतीम् ।  
ऊर्ध्वरेतास्तत्र मुनिः शापाद् दक्षस्य नारदः ॥ २० ॥
</details>

<details open><summary>विश्वास-प्रस्तुतिः</summary>

हर्यश्वेषु तु नष्टेषु मायया नारदस्य तु ।  
शशाप नारदं दक्षः क्रोधसंरक्तलोचनः ॥ २१ ॥
</details>

<details><summary>मूलम्</summary>

हर्यश्वेषु तु नष्टेषु मायया नारदस्य तु ।  
शशाप नारदं दक्षः क्रोधसंरक्तलोचनः ॥ २१ ॥
</details>

<details open><summary>विश्वास-प्रस्तुतिः</summary>

यस्मान्मम सुताः सर्वे भवतो मायया द्विज ।  
क्षयं नीतास्त्वशेषेण निरपत्यो भविष्यति ॥ २२ ॥
</details>

<details><summary>मूलम्</summary>

यस्मान्मम सुताः सर्वे भवतो मायया द्विज ।  
क्षयं नीतास्त्वशेषेण निरपत्यो भविष्यति ॥ २२ ॥
</details>

<details open><summary>विश्वास-प्रस्तुतिः</summary>

अरुन्धत्यां वसिष्ठस्तु शक्तिमुत्पादयत् सुतम् ।  
शक्तेः पराशरः श्रीमान् सर्वज्ञस्तपतां वरः ॥ २३ ॥
</details>

<details><summary>मूलम्</summary>

अरुन्धत्यां वसिष्ठस्तु शक्तिमुत्पादयत् सुतम् ।  
शक्तेः पराशरः श्रीमान् सर्वज्ञस्तपतां वरः ॥ २३ ॥
</details>

<details open><summary>विश्वास-प्रस्तुतिः</summary>

आराध्य देवदेवेशमीशानं त्रिपुरान्तकम् ।  
लेभे त्वप्रतिमं पुत्रं कृष्णाद्वैपायनं प्रभुम् ॥ २४ ॥
</details>

<details><summary>मूलम्</summary>

आराध्य देवदेवेशमीशानं त्रिपुरान्तकम् ।  
लेभे त्वप्रतिमं पुत्रं कृष्णाद्वैपायनं प्रभुम् ॥ २४ ॥
</details>

<details open><summary>विश्वास-प्रस्तुतिः</summary>

द्वैपायनाच्छ्रको जज्ञे भगवानेव शङ्करः ।  
अंशांशेनावतीर्योर्व्यां स्वं प्राप परमं पदम् ॥ २५ ॥
</details>

<details><summary>मूलम्</summary>

द्वैपायनाच्छ्रको जज्ञे भगवानेव शङ्करः ।  
अंशांशेनावतीर्योर्व्यां स्वं प्राप परमं पदम् ॥ २५ ॥
</details>
शुकस्याप्यभवन् पुत्राः पञ्चात्यन्ततपस्विनः ।  

<details open><summary>विश्वास-प्रस्तुतिः</summary>

भूरिश्रवाः प्रभुः शम्भुः कृष्णो गौरश्च पञ्चमः ।  
कन्या कीर्तिमती चैव योगमाता धृतव्रता ॥ २६ ॥
</details>

<details><summary>मूलम्</summary>

भूरिश्रवाः प्रभुः शम्भुः कृष्णो गौरश्च पञ्चमः ।  
कन्या कीर्तिमती चैव योगमाता धृतव्रता ॥ २६ ॥
</details>

<details open><summary>विश्वास-प्रस्तुतिः</summary>

एते ऽत्र वंश्याः कथिता ब्राह्मणा ब्रह्मवादिनाम् ।  
अत ऊर्ध्वं निबोधध्वं कश्यपाद्राजसन्ततिम् ॥ २७ ॥
</details>

<details><summary>मूलम्</summary>

एते ऽत्र वंश्याः कथिता ब्राह्मणा ब्रह्मवादिनाम् ।  
अत ऊर्ध्वं निबोधध्वं कश्यपाद्राजसन्ततिम् ॥ २७ ॥
</details>
इति श्रीकूर्मपुराणे षट्साहस्त्र्यां संहितायां पूर्वविभागे अष्टादशो ऽध्यायः
