+++
title = "११"

+++

श्रीकूर्म उवाच  

<details open><summary>विश्वास-प्रस्तुतिः</summary>

एवं सृष्ट्वा परीच्यादीन् देवदेवः पितामहः ।  
सहैव मानसैः पुत्रैस्तताप परमं तपः ॥ १ ॥
</details>

<details><summary>मूलम्</summary>

एवं सृष्ट्वा परीच्यादीन् देवदेवः पितामहः ।  
सहैव मानसैः पुत्रैस्तताप परमं तपः ॥ १ ॥
</details>

<details open><summary>विश्वास-प्रस्तुतिः</summary>

तस्यैवं तपतो वक्त्राद् रुद्रः कालाग्निसन्निभः ।  
त्रिशूलपाणिरीशानः प्रदुरासीत् त्रिलोचनः ॥ २ ॥
</details>

<details><summary>मूलम्</summary>

तस्यैवं तपतो वक्त्राद् रुद्रः कालाग्निसन्निभः ।  
त्रिशूलपाणिरीशानः प्रदुरासीत् त्रिलोचनः ॥ २ ॥
</details>

<details open><summary>विश्वास-प्रस्तुतिः</summary>

अर्धनारीनरवपुः दुष्प्रेक्ष्यो ऽतिभयङ्करः ।  
विभजात्मानमित्युक्त्वा ब्रह्मा चान्तर्दधे भयात् ॥ ३ ॥
</details>

<details><summary>मूलम्</summary>

अर्धनारीनरवपुः दुष्प्रेक्ष्यो ऽतिभयङ्करः ।  
विभजात्मानमित्युक्त्वा ब्रह्मा चान्तर्दधे भयात् ॥ ३ ॥
</details>

<details open><summary>विश्वास-प्रस्तुतिः</summary>

तथोक्तो ऽसौ द्विधा स्त्रीत्वं पुरुषत्वमथाकरोत् ।  
बिभेद पुरुषत्वं च दशधा चैकधा पुनः ॥ ४ ॥
</details>

<details><summary>मूलम्</summary>

तथोक्तो ऽसौ द्विधा स्त्रीत्वं पुरुषत्वमथाकरोत् ।  
बिभेद पुरुषत्वं च दशधा चैकधा पुनः ॥ ४ ॥
</details>

<details open><summary>विश्वास-प्रस्तुतिः</summary>

एकादशैते कथिता रुद्रास्त्रिभुवनेश्वराः ।  
कपालोशादयो विप्रा देवकार्ये नियोजिताः ॥ ५ ॥
</details>

<details><summary>मूलम्</summary>

एकादशैते कथिता रुद्रास्त्रिभुवनेश्वराः ।  
कपालोशादयो विप्रा देवकार्ये नियोजिताः ॥ ५ ॥
</details>

<details open><summary>विश्वास-प्रस्तुतिः</summary>

सौम्यासौम्यैस्तथा शान्ताशान्तैः स्त्रीत्वं च स प्रभुः ।  
बिभेद बहुधा देवः स्वरूपैरसितैः सितैः ॥ ६ ॥
</details>

<details><summary>मूलम्</summary>

सौम्यासौम्यैस्तथा शान्ताशान्तैः स्त्रीत्वं च स प्रभुः ।  
बिभेद बहुधा देवः स्वरूपैरसितैः सितैः ॥ ६ ॥
</details>

<details open><summary>विश्वास-प्रस्तुतिः</summary>

ता वै विभूतयो विप्रा विश्रुताः शक्तयो भुवि ।  
लक्ष्म्यादयो याभिरीशा विश्वंव्याप्नोति शाङ्करी ॥ ७ ॥
</details>

<details><summary>मूलम्</summary>

ता वै विभूतयो विप्रा विश्रुताः शक्तयो भुवि ।  
लक्ष्म्यादयो याभिरीशा विश्वंव्याप्नोति शाङ्करी ॥ ७ ॥
</details>

<details open><summary>विश्वास-प्रस्तुतिः</summary>

विभज्य पुररीशानी स्वात्मानं शङ्कराद् विभोः ।  
महादेवनियोगेन पितामहमुपस्थिता ॥ ८ ॥
</details>

<details><summary>मूलम्</summary>

विभज्य पुररीशानी स्वात्मानं शङ्कराद् विभोः ।  
महादेवनियोगेन पितामहमुपस्थिता ॥ ८ ॥
</details>

<details open><summary>विश्वास-प्रस्तुतिः</summary>

तामाह भगवान् ब्रह्मा दक्षस्य दुहिता भव ।  
सापि तस्य नियोगेन प्रादुरासीत् प्रजापतेः ॥ ९ ॥
</details>

<details><summary>मूलम्</summary>

तामाह भगवान् ब्रह्मा दक्षस्य दुहिता भव ।  
सापि तस्य नियोगेन प्रादुरासीत् प्रजापतेः ॥ ९ ॥
</details>

<details open><summary>विश्वास-प्रस्तुतिः</summary>

नियोगाद् ब्रह्मणो देवीं ददौ रुद्राय तां सतीम् ।  
दक्षाद् रुद्रो ऽपि जग्राह स्वकीयामेव शूलभृत् ॥ १० ॥
</details>

<details><summary>मूलम्</summary>

नियोगाद् ब्रह्मणो देवीं ददौ रुद्राय तां सतीम् ।  
दक्षाद् रुद्रो ऽपि जग्राह स्वकीयामेव शूलभृत् ॥ १० ॥
</details>

<details open><summary>विश्वास-प्रस्तुतिः</summary>

प्रजापतिं विनिन्द्यैषा कालेन परमेश्वरी ।  
मेनायामभवत् पुत्री तदा हिमवतः सती ॥ ११ ॥
</details>

<details><summary>मूलम्</summary>

प्रजापतिं विनिन्द्यैषा कालेन परमेश्वरी ।  
मेनायामभवत् पुत्री तदा हिमवतः सती ॥ ११ ॥
</details>

<details open><summary>विश्वास-प्रस्तुतिः</summary>

स चापि पर्वतवरो ददौ रुद्राय पार्वतीम् ।  
हिताय सर्वदेवानां त्रिलोकस्यात्मनो ऽपि च ॥ १२ ॥
</details>

<details><summary>मूलम्</summary>

स चापि पर्वतवरो ददौ रुद्राय पार्वतीम् ।  
हिताय सर्वदेवानां त्रिलोकस्यात्मनो ऽपि च ॥ १२ ॥
</details>

<details open><summary>विश्वास-प्रस्तुतिः</summary>

सैषा माहेश्वरी देवी शङ्करार्धशरीरिणी ।  
शिवा सती हैमवती सुरासुरनमस्कृता ॥ १३ ॥
</details>

<details><summary>मूलम्</summary>

सैषा माहेश्वरी देवी शङ्करार्धशरीरिणी ।  
शिवा सती हैमवती सुरासुरनमस्कृता ॥ १३ ॥
</details>

<details open><summary>विश्वास-प्रस्तुतिः</summary>

तस्याः प्रभावमतुलं सर्वे देवाः सवासवाः ।  
विन्दन्ति मुनयो वेत्ति शङ्करो वा स्वयं हरिः ॥ १४ ॥
</details>

<details><summary>मूलम्</summary>

तस्याः प्रभावमतुलं सर्वे देवाः सवासवाः ।  
विन्दन्ति मुनयो वेत्ति शङ्करो वा स्वयं हरिः ॥ १४ ॥
</details>

<details open><summary>विश्वास-प्रस्तुतिः</summary>

एतद् वः कथितं विप्राः पुत्रत्वं परमेष्ठिनः ।  
ब्रह्मणः पद्मयोनित्वं शङ्करस्यामितौजसः ॥ १५ ॥
</details>

<details><summary>मूलम्</summary>

एतद् वः कथितं विप्राः पुत्रत्वं परमेष्ठिनः ।  
ब्रह्मणः पद्मयोनित्वं शङ्करस्यामितौजसः ॥ १५ ॥
</details>
सूत उवाच  

<details open><summary>विश्वास-प्रस्तुतिः</summary>

इत्याकर्ण्याथ मुनयः कूर्मरूपेण भाषितम् ।  
विष्णुना पुनरेवैनं प्रणता हरिम् ॥ १६ ॥
</details>

<details><summary>मूलम्</summary>

इत्याकर्ण्याथ मुनयः कूर्मरूपेण भाषितम् ।  
विष्णुना पुनरेवैनं प्रणता हरिम् ॥ १६ ॥
</details>
ऋषय ऊचुः  

<details open><summary>विश्वास-प्रस्तुतिः</summary>

कैषा भगवती देवी शङ्करार्धशरीरिणी ।  
शिवा सती हैमवती यथावद् ब्रूहि पृच्छताम् ॥ १७ ॥
</details>

<details><summary>मूलम्</summary>

कैषा भगवती देवी शङ्करार्धशरीरिणी ।  
शिवा सती हैमवती यथावद् ब्रूहि पृच्छताम् ॥ १७ ॥
</details>

<details open><summary>विश्वास-प्रस्तुतिः</summary>

तेषां तद् वचनं श्रुत्वा मुनीनां पुरुषोत्तमः ।  
प्रत्युवाच महायोगी ध्यात्वा स्वं परमं पदम् ॥ १८ ॥
</details>

<details><summary>मूलम्</summary>

तेषां तद् वचनं श्रुत्वा मुनीनां पुरुषोत्तमः ।  
प्रत्युवाच महायोगी ध्यात्वा स्वं परमं पदम् ॥ १८ ॥
</details>
श्रीकूर्म उवाच  

<details open><summary>विश्वास-प्रस्तुतिः</summary>

पुरा पितामहेनोक्तं मेरुपृष्ठे सुशोभनम् ।  
रहस्यमेतद् विज्ञानं गोपनीयं विशेषतः ॥ १९ ॥
</details>

<details><summary>मूलम्</summary>

पुरा पितामहेनोक्तं मेरुपृष्ठे सुशोभनम् ।  
रहस्यमेतद् विज्ञानं गोपनीयं विशेषतः ॥ १९ ॥
</details>

<details open><summary>विश्वास-प्रस्तुतिः</summary>

साङ्ख्यानां परमं साङ्ख्यं ब्रह्मविज्ञानमुत्तमम् ।  
संसारार्णवमग्नानां जन्तूनामेकमोचनम् ॥ २० ॥
</details>

<details><summary>मूलम्</summary>

साङ्ख्यानां परमं साङ्ख्यं ब्रह्मविज्ञानमुत्तमम् ।  
संसारार्णवमग्नानां जन्तूनामेकमोचनम् ॥ २० ॥
</details>

<details open><summary>विश्वास-प्रस्तुतिः</summary>

या सा माहेश्वरी शक्तिर्ज्ञानरूपातिलालसा ।  
व्योमसञ्ज्ञा परा काष्ठा सेयं हैमवती मता ॥ २१ ॥
</details>

<details><summary>मूलम्</summary>

या सा माहेश्वरी शक्तिर्ज्ञानरूपातिलालसा ।  
व्योमसञ्ज्ञा परा काष्ठा सेयं हैमवती मता ॥ २१ ॥
</details>

<details open><summary>विश्वास-प्रस्तुतिः</summary>

शिवा सर्वगतानान्ता गुणातीता सुनिष्कला ।  
एकानेकविभागस्था ज्ञानरूपातिलालसा ॥ २२ ॥
</details>

<details><summary>मूलम्</summary>

शिवा सर्वगतानान्ता गुणातीता सुनिष्कला ।  
एकानेकविभागस्था ज्ञानरूपातिलालसा ॥ २२ ॥
</details>

<details open><summary>विश्वास-प्रस्तुतिः</summary>

अनन्या निष्कले तत्त्वे संस्थिता तस्य तेजसा ।  
स्वाभाविकी च तन्मूला प्रभा भानोरिवामला ॥ २३ ॥
</details>

<details><summary>मूलम्</summary>

अनन्या निष्कले तत्त्वे संस्थिता तस्य तेजसा ।  
स्वाभाविकी च तन्मूला प्रभा भानोरिवामला ॥ २३ ॥
</details>

<details open><summary>विश्वास-प्रस्तुतिः</summary>

एका माहेश्वरी शक्तिरनेकोपाधियोगतः ।  
परावरेण रूपेण क्रीडते तस्य सन्निधौ ॥ २४ ॥
</details>

<details><summary>मूलम्</summary>

एका माहेश्वरी शक्तिरनेकोपाधियोगतः ।  
परावरेण रूपेण क्रीडते तस्य सन्निधौ ॥ २४ ॥
</details>

<details open><summary>विश्वास-प्रस्तुतिः</summary>

सेयं करोति सकलं तस्याः कार्यमिदं जगत् ।  
न कार्यं नापि करणमीश्वरस्येति सूरयः ॥ २५ ॥
</details>

<details><summary>मूलम्</summary>

सेयं करोति सकलं तस्याः कार्यमिदं जगत् ।  
न कार्यं नापि करणमीश्वरस्येति सूरयः ॥ २५ ॥
</details>

<details open><summary>विश्वास-प्रस्तुतिः</summary>

चतस्त्रः शक्तयो देव्याः स्वरूपत्वेन संस्थिताः ।  
अधिष्ठानवशात् तस्याः शृणुध्वं मुनिपुङ्गवाः ॥ २६ ॥
</details>

<details><summary>मूलम्</summary>

चतस्त्रः शक्तयो देव्याः स्वरूपत्वेन संस्थिताः ।  
अधिष्ठानवशात् तस्याः शृणुध्वं मुनिपुङ्गवाः ॥ २६ ॥
</details>

<details open><summary>विश्वास-प्रस्तुतिः</summary>

शान्तिर्विद्या प्रतिष्ठा च निवृत्तिश्चेतिताः स्मृतः ।  
चतुर्व्यूहस्ततो देवः प्रोच्यते परमेश्वरः ॥ २७ ॥
</details>

<details><summary>मूलम्</summary>

शान्तिर्विद्या प्रतिष्ठा च निवृत्तिश्चेतिताः स्मृतः ।  
चतुर्व्यूहस्ततो देवः प्रोच्यते परमेश्वरः ॥ २७ ॥
</details>

<details open><summary>विश्वास-प्रस्तुतिः</summary>

अनया परया देवः स्वात्मानन्दं समश्नुते ।  
चतुर्ष्वपि च वेदेषु चतुर्मूर्तिर्महेश्वरः ॥ २८ ॥
</details>

<details><summary>मूलम्</summary>

अनया परया देवः स्वात्मानन्दं समश्नुते ।  
चतुर्ष्वपि च वेदेषु चतुर्मूर्तिर्महेश्वरः ॥ २८ ॥
</details>

<details open><summary>विश्वास-प्रस्तुतिः</summary>

अस्यास्त्वनादिसंसिद्धमैश्वर्यमतुलं महत् ।  
तत्सम्बन्धादनन्ताया रुद्रेण परमात्मना ॥ २९ ॥
</details>

<details><summary>मूलम्</summary>

अस्यास्त्वनादिसंसिद्धमैश्वर्यमतुलं महत् ।  
तत्सम्बन्धादनन्ताया रुद्रेण परमात्मना ॥ २९ ॥
</details>

<details open><summary>विश्वास-प्रस्तुतिः</summary>

सैषा सर्वेश्वरी देवी सर्वभूतप्रवर्तिका ।  
प्रोच्यते भगवान् कालो हरिः प्राणो महेश्वरः ॥ ३० ॥
</details>

<details><summary>मूलम्</summary>

सैषा सर्वेश्वरी देवी सर्वभूतप्रवर्तिका ।  
प्रोच्यते भगवान् कालो हरिः प्राणो महेश्वरः ॥ ३० ॥
</details>

<details open><summary>विश्वास-प्रस्तुतिः</summary>

तत्र सर्वमिदं प्रोतमोतं चैवाखिलं जगत् ।  
स कालो ऽग्निर्हरो रुद्रो गीयते वेदवादिभिः ॥ ३१ ॥
</details>

<details><summary>मूलम्</summary>

तत्र सर्वमिदं प्रोतमोतं चैवाखिलं जगत् ।  
स कालो ऽग्निर्हरो रुद्रो गीयते वेदवादिभिः ॥ ३१ ॥
</details>

<details open><summary>विश्वास-प्रस्तुतिः</summary>

कालः सृजति भूतानि कालः संहरते प्रजाः ।  
सर्वे कालस्य वशगा न कालः कस्यचिद् वशे ॥ ३२ ॥
</details>

<details><summary>मूलम्</summary>

कालः सृजति भूतानि कालः संहरते प्रजाः ।  
सर्वे कालस्य वशगा न कालः कस्यचिद् वशे ॥ ३२ ॥
</details>

<details open><summary>विश्वास-प्रस्तुतिः</summary>

प्रधानं पुरुषस्तत्त्वं महानात्मा त्वहङ्कृतिः ।  
कालेनान्यानि तत्त्वानि समाविष्टानि योगिना ॥ ३३ ॥
</details>

<details><summary>मूलम्</summary>

प्रधानं पुरुषस्तत्त्वं महानात्मा त्वहङ्कृतिः ।  
कालेनान्यानि तत्त्वानि समाविष्टानि योगिना ॥ ३३ ॥
</details>

<details open><summary>विश्वास-प्रस्तुतिः</summary>

तस्य सर्वजगत्सूतिः शक्तिर्मायेति विश्रुता ।  
तयेदं भ्रामयेदीशो मायावी पुरुषोत्तमः ॥ ३४ ॥
</details>

<details><summary>मूलम्</summary>

तस्य सर्वजगत्सूतिः शक्तिर्मायेति विश्रुता ।  
तयेदं भ्रामयेदीशो मायावी पुरुषोत्तमः ॥ ३४ ॥
</details>

<details open><summary>विश्वास-प्रस्तुतिः</summary>

सैषा मायात्मिका शक्तिः सर्वाकारा सनातनी ।  
वैश्वरूप्यं महेशस्य सर्वदा सम्प्रकाशयेत् ॥ ३५ ॥
</details>

<details><summary>मूलम्</summary>

सैषा मायात्मिका शक्तिः सर्वाकारा सनातनी ।  
वैश्वरूप्यं महेशस्य सर्वदा सम्प्रकाशयेत् ॥ ३५ ॥
</details>

<details open><summary>विश्वास-प्रस्तुतिः</summary>

अन्याश्च शक्तयो मुख्यास्तस्य देवस्य निर्मिताः ।  
ज्ञानशक्तिः क्रियाशक्तिः प्राणशक्तिरिति त्रयम् ॥ ३६ ॥
</details>

<details><summary>मूलम्</summary>

अन्याश्च शक्तयो मुख्यास्तस्य देवस्य निर्मिताः ।  
ज्ञानशक्तिः क्रियाशक्तिः प्राणशक्तिरिति त्रयम् ॥ ३६ ॥
</details>

<details open><summary>विश्वास-प्रस्तुतिः</summary>

सर्वासामेव शक्तीनां शक्तिमन्तो विनिर्मिताः ।  
माययैवाथ विप्रेन्द्राः सा चानादिरनन्तया ॥ ३७ ॥
</details>

<details><summary>मूलम्</summary>

सर्वासामेव शक्तीनां शक्तिमन्तो विनिर्मिताः ।  
माययैवाथ विप्रेन्द्राः सा चानादिरनन्तया ॥ ३७ ॥
</details>

<details open><summary>विश्वास-प्रस्तुतिः</summary>

सर्वशक्त्यात्मिका माया दुर्निवारा दुरत्यया ।  
मायावी सर्वशक्तीशः कालः कालकारः प्रभुः ॥ ३८ ॥
</details>

<details><summary>मूलम्</summary>

सर्वशक्त्यात्मिका माया दुर्निवारा दुरत्यया ।  
मायावी सर्वशक्तीशः कालः कालकारः प्रभुः ॥ ३८ ॥
</details>

<details open><summary>विश्वास-प्रस्तुतिः</summary>

करोति कालः सकलं संहरेत् काल एव हि ।  
कालः स्थापयते विश्वं कालाधीनमिदं जगत् ॥ ३९ ॥
</details>

<details><summary>मूलम्</summary>

करोति कालः सकलं संहरेत् काल एव हि ।  
कालः स्थापयते विश्वं कालाधीनमिदं जगत् ॥ ३९ ॥
</details>

<details open><summary>विश्वास-प्रस्तुतिः</summary>

लब्ध्वा देवाधिदेवस्य सन्निधिं परमेष्ठिनः ।  
अनन्तस्याखिलेशस्य शम्भोः कालात्मनः प्रभोः ॥ ४० ॥
</details>

<details><summary>मूलम्</summary>

लब्ध्वा देवाधिदेवस्य सन्निधिं परमेष्ठिनः ।  
अनन्तस्याखिलेशस्य शम्भोः कालात्मनः प्रभोः ॥ ४० ॥
</details>

<details open><summary>विश्वास-प्रस्तुतिः</summary>

प्रधानं पुरुषो माया माया चैवं प्रपद्यते ।  
एका सर्वगतानन्ता केवला निष्कला शिवा ॥ ४१ ॥
</details>

<details><summary>मूलम्</summary>

प्रधानं पुरुषो माया माया चैवं प्रपद्यते ।  
एका सर्वगतानन्ता केवला निष्कला शिवा ॥ ४१ ॥
</details>

<details open><summary>विश्वास-प्रस्तुतिः</summary>

एका शक्तिः शिवैको ऽपि शक्तिमानुच्यते शिवः ।  
शक्तयः शक्तिमन्तो ऽन्ये सर्वशक्तिसमुद्भवाः ॥ ४२ ॥
</details>

<details><summary>मूलम्</summary>

एका शक्तिः शिवैको ऽपि शक्तिमानुच्यते शिवः ।  
शक्तयः शक्तिमन्तो ऽन्ये सर्वशक्तिसमुद्भवाः ॥ ४२ ॥
</details>

<details open><summary>विश्वास-प्रस्तुतिः</summary>

शक्तिशक्तिमतोर्भेदं वदन्ति परमार्थतः ।  
अभेदं चानुपश्यन्ति योगिनस्तत्त्वचिन्तकाः ॥ ४३ ॥
</details>

<details><summary>मूलम्</summary>

शक्तिशक्तिमतोर्भेदं वदन्ति परमार्थतः ।  
अभेदं चानुपश्यन्ति योगिनस्तत्त्वचिन्तकाः ॥ ४३ ॥
</details>

<details open><summary>विश्वास-प्रस्तुतिः</summary>

शक्तयो गिरजा देवी शक्तिमन्तो ऽथ शङ्करः ।  
विशेषः कथ्यते चायं पुराणे ब्रह्मवादिभिः ॥ ४४ ॥
</details>

<details><summary>मूलम्</summary>

शक्तयो गिरजा देवी शक्तिमन्तो ऽथ शङ्करः ।  
विशेषः कथ्यते चायं पुराणे ब्रह्मवादिभिः ॥ ४४ ॥
</details>

<details open><summary>विश्वास-प्रस्तुतिः</summary>

भोग्या विश्वेश्वरी देवी महेश्वरपतिव्रता ।  
प्रोच्यते भगवान् भोक्ता कपर्दे नीललोहितः ॥ ४५ ॥
</details>

<details><summary>मूलम्</summary>

भोग्या विश्वेश्वरी देवी महेश्वरपतिव्रता ।  
प्रोच्यते भगवान् भोक्ता कपर्दे नीललोहितः ॥ ४५ ॥
</details>

<details open><summary>विश्वास-प्रस्तुतिः</summary>

मन्ता विश्वेश्वरो देवः शङ्करो मन्मथान्तकः ।  
प्रोच्यते मतिरीशानी मन्तव्या च विचारतः ॥ ४६ ॥
</details>

<details><summary>मूलम्</summary>

मन्ता विश्वेश्वरो देवः शङ्करो मन्मथान्तकः ।  
प्रोच्यते मतिरीशानी मन्तव्या च विचारतः ॥ ४६ ॥
</details>

<details open><summary>विश्वास-प्रस्तुतिः</summary>

इत्येतदखिलं विप्राः शक्तिशक्तिमदुद्भवम् ।  
प्रोच्यते सर्ववेदेषु मुनिभिस्तत्त्वदर्शिभिः ॥ ४७ ॥
</details>

<details><summary>मूलम्</summary>

इत्येतदखिलं विप्राः शक्तिशक्तिमदुद्भवम् ।  
प्रोच्यते सर्ववेदेषु मुनिभिस्तत्त्वदर्शिभिः ॥ ४७ ॥
</details>

<details open><summary>विश्वास-प्रस्तुतिः</summary>

एतत् प्रदर्शितं दिव्यं देव्या माहात्म्यमुत्तमम् ।  
सर्ववेदान्तवेदेषु निश्चितं ब्रह्मवादिभिः ॥ ४८ ॥
</details>

<details><summary>मूलम्</summary>

एतत् प्रदर्शितं दिव्यं देव्या माहात्म्यमुत्तमम् ।  
सर्ववेदान्तवेदेषु निश्चितं ब्रह्मवादिभिः ॥ ४८ ॥
</details>

<details open><summary>विश्वास-प्रस्तुतिः</summary>

एकं सर्वगतं सूक्ष्मं कूटस्थमचलं ध्रुवम् ।  
योगिनस्तत् प्रपश्यन्ति महादेव्याः परं पदम् ॥ ४९ ॥
</details>

<details><summary>मूलम्</summary>

एकं सर्वगतं सूक्ष्मं कूटस्थमचलं ध्रुवम् ।  
योगिनस्तत् प्रपश्यन्ति महादेव्याः परं पदम् ॥ ४९ ॥
</details>

<details open><summary>विश्वास-प्रस्तुतिः</summary>

आनन्दमक्षरं ब्रह्म केवलं निष्कलं परम् ।  
योगिनस्तत् प्रपश्यन्ति महादेव्याः परं पदम् ॥ ५० ॥
</details>

<details><summary>मूलम्</summary>

आनन्दमक्षरं ब्रह्म केवलं निष्कलं परम् ।  
योगिनस्तत् प्रपश्यन्ति महादेव्याः परं पदम् ॥ ५० ॥
</details>

<details open><summary>विश्वास-प्रस्तुतिः</summary>

परात्परतरं तत्त्वं शाश्वतं शिवमच्युतम् ।  
अनन्तप्रकृतौ लीनं देव्यास्तत् परमं पदम् ॥ ५१ ॥
</details>

<details><summary>मूलम्</summary>

परात्परतरं तत्त्वं शाश्वतं शिवमच्युतम् ।  
अनन्तप्रकृतौ लीनं देव्यास्तत् परमं पदम् ॥ ५१ ॥
</details>

<details open><summary>विश्वास-प्रस्तुतिः</summary>

शुभं निरञ्जनं शुद्धं निर्गुणं द्वैतवर्जितम् ।  
आत्मोपलब्धिविषयं देव्यास्तत् परमं पदम् ॥ ५२ ॥
</details>

<details><summary>मूलम्</summary>

शुभं निरञ्जनं शुद्धं निर्गुणं द्वैतवर्जितम् ।  
आत्मोपलब्धिविषयं देव्यास्तत् परमं पदम् ॥ ५२ ॥
</details>

<details open><summary>विश्वास-प्रस्तुतिः</summary>

सैषा धात्री विधात्री च परमानन्दमिच्छताम् ।  
संसारतापानखिलान् निहन्तीश्वरसंश्रया ॥ ५३ ॥
</details>

<details><summary>मूलम्</summary>

सैषा धात्री विधात्री च परमानन्दमिच्छताम् ।  
संसारतापानखिलान् निहन्तीश्वरसंश्रया ॥ ५३ ॥
</details>

<details open><summary>विश्वास-प्रस्तुतिः</summary>

तस्माद् विमुक्तिमन्विच्छन् पार्वतीं परमेश्वरीम् ।  
आश्रयेत् सर्वभावानामात्मभूतां शिवात्मिकाम् ॥ ५४ ॥
</details>

<details><summary>मूलम्</summary>

तस्माद् विमुक्तिमन्विच्छन् पार्वतीं परमेश्वरीम् ।  
आश्रयेत् सर्वभावानामात्मभूतां शिवात्मिकाम् ॥ ५४ ॥
</details>

<details open><summary>विश्वास-प्रस्तुतिः</summary>

लब्ध्वा च पुत्रीं शर्वाणीं तपस्तप्त्वा सुदुश्चरम् ।  
सभार्यः शरं यातः पार्वतीं परमेश्वरीम् ॥ ५५ ॥
</details>

<details><summary>मूलम्</summary>

लब्ध्वा च पुत्रीं शर्वाणीं तपस्तप्त्वा सुदुश्चरम् ।  
सभार्यः शरं यातः पार्वतीं परमेश्वरीम् ॥ ५५ ॥
</details>

<details open><summary>विश्वास-प्रस्तुतिः</summary>

तां दृष्ट्वा जायमानां च स्वेच्छयैव वराननाम् ।  
मेना हिमवतः पत्नी प्राहेदं पर्वतेश्वरम् ॥ ५६ ॥
</details>

<details><summary>मूलम्</summary>

तां दृष्ट्वा जायमानां च स्वेच्छयैव वराननाम् ।  
मेना हिमवतः पत्नी प्राहेदं पर्वतेश्वरम् ॥ ५६ ॥
</details>
मेनोवाच  

<details open><summary>विश्वास-प्रस्तुतिः</summary>

पश्य बालामिमां राजन् राजीवसदृशाननाम् ।  
हिताय सर्वभूतानां जाता च तपसावयोः ॥ ५७ ॥
</details>

<details><summary>मूलम्</summary>

पश्य बालामिमां राजन् राजीवसदृशाननाम् ।  
हिताय सर्वभूतानां जाता च तपसावयोः ॥ ५७ ॥
</details>

<details open><summary>विश्वास-प्रस्तुतिः</summary>

सो ऽपि दृष्ट्वा ततः पुत्रीं तरुणादित्यसन्निभाम् ।  
कपर्दिनीं चतुर्वक्त्रां त्रिनेत्रामतिलालसाम् ॥ ५८ ॥
</details>

<details><summary>मूलम्</summary>

सो ऽपि दृष्ट्वा ततः पुत्रीं तरुणादित्यसन्निभाम् ।  
कपर्दिनीं चतुर्वक्त्रां त्रिनेत्रामतिलालसाम् ॥ ५८ ॥
</details>

<details open><summary>विश्वास-प्रस्तुतिः</summary>

अष्टहस्तां विशालाक्षीं चन्द्रावयवभूषणाम् ।  
निर्गुणां सगुणां साक्षात् सदसद्व्यक्तिवर्जिताम् ॥ ५९ ॥
</details>

<details><summary>मूलम्</summary>

अष्टहस्तां विशालाक्षीं चन्द्रावयवभूषणाम् ।  
निर्गुणां सगुणां साक्षात् सदसद्व्यक्तिवर्जिताम् ॥ ५९ ॥
</details>

<details open><summary>विश्वास-प्रस्तुतिः</summary>

प्रणम्य शिरसा भूमौ तेजसा चातिविह्वलः ।  
भीतः कृताञ्जलिस्तस्याः प्रोवाच परमेश्वरीम् ॥ ६० ॥
</details>

<details><summary>मूलम्</summary>

प्रणम्य शिरसा भूमौ तेजसा चातिविह्वलः ।  
भीतः कृताञ्जलिस्तस्याः प्रोवाच परमेश्वरीम् ॥ ६० ॥
</details>
हीमवानुवाच  

<details open><summary>विश्वास-प्रस्तुतिः</summary>

का त्वं देवि विशालाक्षि शशाङ्कावयवाङ्किते ।  
न जाने त्वामहं वत्से यथावद् ब्रूहि पृच्छते ॥ ६१ ॥
</details>

<details><summary>मूलम्</summary>

का त्वं देवि विशालाक्षि शशाङ्कावयवाङ्किते ।  
न जाने त्वामहं वत्से यथावद् ब्रूहि पृच्छते ॥ ६१ ॥
</details>

<details open><summary>विश्वास-प्रस्तुतिः</summary>

गिरीन्द्रवचनं श्रुत्वा ततः सा परमेश्वरी ।  
व्याजहार महाशैलं योगिनामभयप्रदा ॥ ६२ ॥
</details>

<details><summary>मूलम्</summary>

गिरीन्द्रवचनं श्रुत्वा ततः सा परमेश्वरी ।  
व्याजहार महाशैलं योगिनामभयप्रदा ॥ ६२ ॥
</details>
देव्युवाच  

<details open><summary>विश्वास-प्रस्तुतिः</summary>

मां विद्ध परमां शक्तिं परमेश्वरसमाश्रयाम् ।  
अनन्यामव्ययामेकां यां पश्यन्ति मुमुक्षवः ॥ ६३ ॥
</details>

<details><summary>मूलम्</summary>

मां विद्ध परमां शक्तिं परमेश्वरसमाश्रयाम् ।  
अनन्यामव्ययामेकां यां पश्यन्ति मुमुक्षवः ॥ ६३ ॥
</details>

<details open><summary>विश्वास-प्रस्तुतिः</summary>

अहं वै सर्वभावानात्मा सर्वान्तरा शिवा ।  
शाश्वतैश्वर्यविज्ञानमूर्तिः सर्वप्रवर्तिका ॥ ६४ ॥
</details>

<details><summary>मूलम्</summary>

अहं वै सर्वभावानात्मा सर्वान्तरा शिवा ।  
शाश्वतैश्वर्यविज्ञानमूर्तिः सर्वप्रवर्तिका ॥ ६४ ॥
</details>

<details open><summary>विश्वास-प्रस्तुतिः</summary>

अनन्तानन्तमहिमा संसारार्णवतारिणी ।  
दिव्यं ददामि ते चक्षुः पश्य मे रूपमैश्वरम् ॥ ६५ ॥
</details>

<details><summary>मूलम्</summary>

अनन्तानन्तमहिमा संसारार्णवतारिणी ।  
दिव्यं ददामि ते चक्षुः पश्य मे रूपमैश्वरम् ॥ ६५ ॥
</details>

<details open><summary>विश्वास-प्रस्तुतिः</summary>

एतावदुक्त्वा विज्ञानं दत्त्वा हिमवते स्वयम् ।  
स्वं रूपं दर्शयामास दिव्यं तत् पारमेश्वरम् ॥ ६६ ॥
</details>

<details><summary>मूलम्</summary>

एतावदुक्त्वा विज्ञानं दत्त्वा हिमवते स्वयम् ।  
स्वं रूपं दर्शयामास दिव्यं तत् पारमेश्वरम् ॥ ६६ ॥
</details>

<details open><summary>विश्वास-प्रस्तुतिः</summary>

कोटिसूर्यप्रितीकाशं तेजोबिम्बं निराकुलम् ।  
ज्वालामालासहस्राढ्यं कालानलशतोपमम् ॥ ६७ ॥
</details>

<details><summary>मूलम्</summary>

कोटिसूर्यप्रितीकाशं तेजोबिम्बं निराकुलम् ।  
ज्वालामालासहस्राढ्यं कालानलशतोपमम् ॥ ६७ ॥
</details>

<details open><summary>विश्वास-प्रस्तुतिः</summary>

दंष्ट्राकरालं दुर्धर्ष जटामण्डलमण्डितम् ।  
त्रिशूलवरहस्तं च घोररूपं भयानकम् ॥ ६८ ॥
</details>

<details><summary>मूलम्</summary>

दंष्ट्राकरालं दुर्धर्ष जटामण्डलमण्डितम् ।  
त्रिशूलवरहस्तं च घोररूपं भयानकम् ॥ ६८ ॥
</details>

<details open><summary>विश्वास-प्रस्तुतिः</summary>

प्रशान्तं सौम्यवदनमनन्ताश्चर्यसंयुतम् ।  
चन्द्रावयवलक्ष्माणं चन्द्रकोटिसमप्रभम् ॥ ६९ ॥
</details>

<details><summary>मूलम्</summary>

प्रशान्तं सौम्यवदनमनन्ताश्चर्यसंयुतम् ।  
चन्द्रावयवलक्ष्माणं चन्द्रकोटिसमप्रभम् ॥ ६९ ॥
</details>

<details open><summary>विश्वास-प्रस्तुतिः</summary>

किरीटिनं गदाहस्तं नूपुरैरुपशोभितम् ।  
दिव्यमाल्याम्बरधरं दिव्यगन्धानुलेपनम् ॥ ७० ॥
</details>

<details><summary>मूलम्</summary>

किरीटिनं गदाहस्तं नूपुरैरुपशोभितम् ।  
दिव्यमाल्याम्बरधरं दिव्यगन्धानुलेपनम् ॥ ७० ॥
</details>

<details open><summary>विश्वास-प्रस्तुतिः</summary>

शङ्खचक्रधरं काम्यं त्रिनेत्रं कृत्तिवाससम् ।  
अण्डस्थं चाण्डबाह्यस्थं बाह्यमाभ्यन्तरं परम् ॥ ७१ ॥
</details>

<details><summary>मूलम्</summary>

शङ्खचक्रधरं काम्यं त्रिनेत्रं कृत्तिवाससम् ।  
अण्डस्थं चाण्डबाह्यस्थं बाह्यमाभ्यन्तरं परम् ॥ ७१ ॥
</details>

<details open><summary>विश्वास-प्रस्तुतिः</summary>

सर्वशक्तिमयं शुभ्रं सर्वाकारं सनातनम् ।  
ब्रह्मोन्द्रोपेन्द्रयोगीन्द्रैर्वन्द्यमानपदाम्बुजम् ॥ ७२ ॥
</details>

<details><summary>मूलम्</summary>

सर्वशक्तिमयं शुभ्रं सर्वाकारं सनातनम् ।  
ब्रह्मोन्द्रोपेन्द्रयोगीन्द्रैर्वन्द्यमानपदाम्बुजम् ॥ ७२ ॥
</details>

<details open><summary>विश्वास-प्रस्तुतिः</summary>

सर्वतः पाणिपादान्तं सर्वतो ऽक्षिशिरोमुखम् ।  
सर्वमावृत्य तिष्ठन्तं ददर्श परमेश्वरम् ॥ ७३ ॥
</details>

<details><summary>मूलम्</summary>

सर्वतः पाणिपादान्तं सर्वतो ऽक्षिशिरोमुखम् ।  
सर्वमावृत्य तिष्ठन्तं ददर्श परमेश्वरम् ॥ ७३ ॥
</details>

<details open><summary>विश्वास-प्रस्तुतिः</summary>

दृष्ट्वा तदीदृशं रूपं देव्या माहेश्वरं परम् ।  
भयेन च समाविष्टः स राजा हृष्टमानसः ॥ ७४ ॥
</details>

<details><summary>मूलम्</summary>

दृष्ट्वा तदीदृशं रूपं देव्या माहेश्वरं परम् ।  
भयेन च समाविष्टः स राजा हृष्टमानसः ॥ ७४ ॥
</details>

<details open><summary>विश्वास-प्रस्तुतिः</summary>

आत्मन्याधाय चात्मानमोङ्कारं समनुस्मरन् ।  
नाम्नामष्टसहस्रेण तुष्टाव परमेश्वरीम् ॥ ७५ ॥
</details>

<details><summary>मूलम्</summary>

आत्मन्याधाय चात्मानमोङ्कारं समनुस्मरन् ।  
नाम्नामष्टसहस्रेण तुष्टाव परमेश्वरीम् ॥ ७५ ॥
</details>
हीमवानुवाच  

<details open><summary>विश्वास-प्रस्तुतिः</summary>

शिवोमा परमा शक्तिरनन्ता निष्कलामला ।  
शान्ता माहेश्वरी नित्या शाश्वती परमाक्षरा ॥ ७६ ॥
</details>

<details><summary>मूलम्</summary>

शिवोमा परमा शक्तिरनन्ता निष्कलामला ।  
शान्ता माहेश्वरी नित्या शाश्वती परमाक्षरा ॥ ७६ ॥
</details>

<details open><summary>विश्वास-प्रस्तुतिः</summary>

अचिन्त्या केवलानन्त्या शिवात्मा परमात्मिका ।  
अनादिरव्यया शुद्धा देवात्मा सर्वगाचला ॥ ७७ ॥
</details>

<details><summary>मूलम्</summary>

अचिन्त्या केवलानन्त्या शिवात्मा परमात्मिका ।  
अनादिरव्यया शुद्धा देवात्मा सर्वगाचला ॥ ७७ ॥
</details>

<details open><summary>विश्वास-प्रस्तुतिः</summary>

एकानेकविभागस्था मायातीता सुनिर्मला ।  
महामाहेश्वरी सत्या महादेवी निरञ्जना ॥ ७८ ॥
</details>

<details><summary>मूलम्</summary>

एकानेकविभागस्था मायातीता सुनिर्मला ।  
महामाहेश्वरी सत्या महादेवी निरञ्जना ॥ ७८ ॥
</details>

<details open><summary>विश्वास-प्रस्तुतिः</summary>

काष्ठा सर्वान्तरस्था च चिच्छक्तिरतिलालसा ।  
नन्दा सर्वात्मिका विद्या ज्योतीरूपामृताक्षरा ॥ ७९ ॥
</details>

<details><summary>मूलम्</summary>

काष्ठा सर्वान्तरस्था च चिच्छक्तिरतिलालसा ।  
नन्दा सर्वात्मिका विद्या ज्योतीरूपामृताक्षरा ॥ ७९ ॥
</details>

<details open><summary>विश्वास-प्रस्तुतिः</summary>

शान्तिः प्रतिष्ठा सर्वेषां निवृत्तिरमृतप्रदा ।  
व्योममूर्तिर्व्योमलया व्योमाधाराच्युतामरा ॥ ८० ॥
</details>

<details><summary>मूलम्</summary>

शान्तिः प्रतिष्ठा सर्वेषां निवृत्तिरमृतप्रदा ।  
व्योममूर्तिर्व्योमलया व्योमाधाराच्युतामरा ॥ ८० ॥
</details>

<details open><summary>विश्वास-प्रस्तुतिः</summary>

अनादिनिधनामोघा कारणात्मा कलाकला ।  
क्रतुः प्रथमजा नाभिरमृतस्यात्मसंश्रया ॥ ८१ ॥
</details>

<details><summary>मूलम्</summary>

अनादिनिधनामोघा कारणात्मा कलाकला ।  
क्रतुः प्रथमजा नाभिरमृतस्यात्मसंश्रया ॥ ८१ ॥
</details>

<details open><summary>विश्वास-प्रस्तुतिः</summary>

प्राणेश्वरप्रिया माता महामहिषघातिनी ।  
प्राणेश्वरी प्राणरूपा प्रधानपुरुषेश्वरी ॥ ८२ ॥
</details>

<details><summary>मूलम्</summary>

प्राणेश्वरप्रिया माता महामहिषघातिनी ।  
प्राणेश्वरी प्राणरूपा प्रधानपुरुषेश्वरी ॥ ८२ ॥
</details>

<details open><summary>विश्वास-प्रस्तुतिः</summary>

सर्वशक्तिकलाकारा ज्योत्स्ना द्योर्महिमास्पदा ।  
सर्वकार्यनियन्त्री च सर्वभूतेश्वरेश्वरी ॥ ८३ ॥
</details>

<details><summary>मूलम्</summary>

सर्वशक्तिकलाकारा ज्योत्स्ना द्योर्महिमास्पदा ।  
सर्वकार्यनियन्त्री च सर्वभूतेश्वरेश्वरी ॥ ८३ ॥
</details>

<details open><summary>विश्वास-प्रस्तुतिः</summary>

अनादिरव्यक्तगुहा महानन्दा सनातनी ।  
आकाशयोनिर्योगस्था महायोगेश्वरेश्वरी ॥ ८४ ॥
</details>

<details><summary>मूलम्</summary>

अनादिरव्यक्तगुहा महानन्दा सनातनी ।  
आकाशयोनिर्योगस्था महायोगेश्वरेश्वरी ॥ ८४ ॥
</details>

<details open><summary>विश्वास-प्रस्तुतिः</summary>

महामाया सुदुष्पूरा मूलप्रकृतिरीश्वरी ।  
संसारयोनिः सकला सर्वशक्तिसमुद्भवा ॥ ८५ ॥
</details>

<details><summary>मूलम्</summary>

महामाया सुदुष्पूरा मूलप्रकृतिरीश्वरी ।  
संसारयोनिः सकला सर्वशक्तिसमुद्भवा ॥ ८५ ॥
</details>

<details open><summary>विश्वास-प्रस्तुतिः</summary>

संसारपारा दुर्वारा दुर्निरोक्ष्या दुरासदा ।  
प्राणशक्तिः प्रणविद्या योगिनी परमा कला ॥ ८६ ॥
</details>

<details><summary>मूलम्</summary>

संसारपारा दुर्वारा दुर्निरोक्ष्या दुरासदा ।  
प्राणशक्तिः प्रणविद्या योगिनी परमा कला ॥ ८६ ॥
</details>

<details open><summary>विश्वास-प्रस्तुतिः</summary>

महाविभूतिर्दुर्धर्षा मूलप्रकृतिसम्भवा ।  
अनाद्यनन्तविभवा परार्था पुरुषारणिः ॥ ८७ ॥
</details>

<details><summary>मूलम्</summary>

महाविभूतिर्दुर्धर्षा मूलप्रकृतिसम्भवा ।  
अनाद्यनन्तविभवा परार्था पुरुषारणिः ॥ ८७ ॥
</details>

<details open><summary>विश्वास-प्रस्तुतिः</summary>

सर्गस्थित्यन्तकरणी सुदुर्वाच्या दुरत्यया ।  
शब्दयोनिः शब्दमयी नादाख्या नादविग्रहा ॥ ८८ ॥
</details>

<details><summary>मूलम्</summary>

सर्गस्थित्यन्तकरणी सुदुर्वाच्या दुरत्यया ।  
शब्दयोनिः शब्दमयी नादाख्या नादविग्रहा ॥ ८८ ॥
</details>

<details open><summary>विश्वास-प्रस्तुतिः</summary>

प्रधानपुरुषातीता प्रधानपुरुषात्मिका ।  
पुराणी चिन्मयी पुंसामादिः पुरुषरूपिणी ॥ ८९ ॥
</details>

<details><summary>मूलम्</summary>

प्रधानपुरुषातीता प्रधानपुरुषात्मिका ।  
पुराणी चिन्मयी पुंसामादिः पुरुषरूपिणी ॥ ८९ ॥
</details>

<details open><summary>विश्वास-प्रस्तुतिः</summary>

भूतान्तरात्मा कूटस्था महापुरुषसञ्ज्ञिता ।  
जन्ममृत्युजरातीता सर्वशक्तिसमन्विता ॥ ९० ॥
</details>

<details><summary>मूलम्</summary>

भूतान्तरात्मा कूटस्था महापुरुषसञ्ज्ञिता ।  
जन्ममृत्युजरातीता सर्वशक्तिसमन्विता ॥ ९० ॥
</details>

<details open><summary>विश्वास-प्रस्तुतिः</summary>

व्यापिनी चानवच्छिन्ना प्रधानानुप्रवेशिनी ।  
क्षेत्रज्ञशक्तिरव्यक्तलक्षणा मलवर्जिता ॥ ९१ ॥
</details>

<details><summary>मूलम्</summary>

व्यापिनी चानवच्छिन्ना प्रधानानुप्रवेशिनी ।  
क्षेत्रज्ञशक्तिरव्यक्तलक्षणा मलवर्जिता ॥ ९१ ॥
</details>

<details open><summary>विश्वास-प्रस्तुतिः</summary>

अनादिमायसम्भिन्ना त्रितत्त्वा प्रकृतिर्गुहा ।  
महामायासमुत्पन्ना तामसी पौरुषी ध्रुवा ॥ ९२ ॥
</details>

<details><summary>मूलम्</summary>

अनादिमायसम्भिन्ना त्रितत्त्वा प्रकृतिर्गुहा ।  
महामायासमुत्पन्ना तामसी पौरुषी ध्रुवा ॥ ९२ ॥
</details>

<details open><summary>विश्वास-प्रस्तुतिः</summary>

व्यक्ताव्यक्तात्मिकाकृष्णा रक्ताशुक्ला प्रसूतिका ।  
अकार्या कार्यजननी नित्यं प्रसवधर्मिणी ॥ ९३ ॥
</details>

<details><summary>मूलम्</summary>

व्यक्ताव्यक्तात्मिकाकृष्णा रक्ताशुक्ला प्रसूतिका ।  
अकार्या कार्यजननी नित्यं प्रसवधर्मिणी ॥ ९३ ॥
</details>

<details open><summary>विश्वास-प्रस्तुतिः</summary>

सर्गप्रलयनिर्मुक्ता सृष्टिस्थित्यन्तधर्मिणी ।  
ब्रह्मगर्भा चतुर्विशा पद्मनाभाच्युतात्मिका ॥ ९४ ॥
</details>

<details><summary>मूलम्</summary>

सर्गप्रलयनिर्मुक्ता सृष्टिस्थित्यन्तधर्मिणी ।  
ब्रह्मगर्भा चतुर्विशा पद्मनाभाच्युतात्मिका ॥ ९४ ॥
</details>

<details open><summary>विश्वास-प्रस्तुतिः</summary>

वैद्युती शाश्वती योनिर्जगन्मातेश्वरप्रिया ।  
सर्वाधारा महारूपा सर्वैश्वर्यसमन्विता ॥ ९५ ॥
</details>

<details><summary>मूलम्</summary>

वैद्युती शाश्वती योनिर्जगन्मातेश्वरप्रिया ।  
सर्वाधारा महारूपा सर्वैश्वर्यसमन्विता ॥ ९५ ॥
</details>

<details open><summary>विश्वास-प्रस्तुतिः</summary>

विश्वरूपा महागर्भा विश्वेशेच्छानुवर्तिनी ।  
महीयसी ब्रह्मयोनिर्महालक्ष्मीसमुद्भावा ॥ ९६ ॥
</details>

<details><summary>मूलम्</summary>

विश्वरूपा महागर्भा विश्वेशेच्छानुवर्तिनी ।  
महीयसी ब्रह्मयोनिर्महालक्ष्मीसमुद्भावा ॥ ९६ ॥
</details>

<details open><summary>विश्वास-प्रस्तुतिः</summary>

महाविमानमध्यस्था महानिद्रात्महेतुका ।  
सर्वसाधारणी सूक्ष्मा ह्यविद्या पारमार्थिका ॥ ९७ ॥
</details>

<details><summary>मूलम्</summary>

महाविमानमध्यस्था महानिद्रात्महेतुका ।  
सर्वसाधारणी सूक्ष्मा ह्यविद्या पारमार्थिका ॥ ९७ ॥
</details>

<details open><summary>विश्वास-प्रस्तुतिः</summary>

अनन्तरूपानन्तस्था देवी पुरुषमोहिनी ।  
अनेकाकारसंस्थाना कालत्रयविवर्जिता ॥ ९८ ॥
</details>

<details><summary>मूलम्</summary>

अनन्तरूपानन्तस्था देवी पुरुषमोहिनी ।  
अनेकाकारसंस्थाना कालत्रयविवर्जिता ॥ ९८ ॥
</details>

<details open><summary>विश्वास-प्रस्तुतिः</summary>

ब्रह्मजन्मा हरेर्मूर्तिर्ब्रह्मविष्णुशिवात्मिका ।  
ब्रह्मेशविष्णुजननी ब्रह्माख्या ब्रह्मसंश्रया ॥ ९९ ॥
</details>

<details><summary>मूलम्</summary>

ब्रह्मजन्मा हरेर्मूर्तिर्ब्रह्मविष्णुशिवात्मिका ।  
ब्रह्मेशविष्णुजननी ब्रह्माख्या ब्रह्मसंश्रया ॥ ९९ ॥
</details>
व्यक्ता प्रथमजा ब्राह्मी महती ज्ञानरूपिणी ।  

<details open><summary>विश्वास-प्रस्तुतिः</summary>

वैराग्यैश्वर्यधर्मात्मा ब्रह्ममूर्तिर्हृदिस्थिता ।  
अपांयोनिः स्वयम्भूतिर्मानसी तत्त्वसम्भवा ॥ १०० ॥
</details>

<details><summary>मूलम्</summary>

वैराग्यैश्वर्यधर्मात्मा ब्रह्ममूर्तिर्हृदिस्थिता ।  
अपांयोनिः स्वयम्भूतिर्मानसी तत्त्वसम्भवा ॥ १०० ॥
</details>

<details open><summary>विश्वास-प्रस्तुतिः</summary>

ईश्वराणी च शर्वाणी शङ्करार्धशरीरिणी ।  
भवानी चैव रुद्राणी महालक्ष्मीरथाम्बिका ॥ १०१ ॥
</details>

<details><summary>मूलम्</summary>

ईश्वराणी च शर्वाणी शङ्करार्धशरीरिणी ।  
भवानी चैव रुद्राणी महालक्ष्मीरथाम्बिका ॥ १०१ ॥
</details>

<details open><summary>विश्वास-प्रस्तुतिः</summary>

महेश्वरसमुत्पन्ना भुक्तिमुक्तिफलप्रदा ।  
सर्वेश्वरी सर्ववन्द्या नित्यं मुदितमानसा ॥ १०२ ॥
</details>

<details><summary>मूलम्</summary>

महेश्वरसमुत्पन्ना भुक्तिमुक्तिफलप्रदा ।  
सर्वेश्वरी सर्ववन्द्या नित्यं मुदितमानसा ॥ १०२ ॥
</details>

<details open><summary>विश्वास-प्रस्तुतिः</summary>

ब्रह्मेन्द्रोपेन्द्रनमिता शङ्करेच्छानुवर्तिनी ।  
ईश्वरार्धासनगता महेश्वरपतिव्रता ॥ १०३ ॥
</details>

<details><summary>मूलम्</summary>

ब्रह्मेन्द्रोपेन्द्रनमिता शङ्करेच्छानुवर्तिनी ।  
ईश्वरार्धासनगता महेश्वरपतिव्रता ॥ १०३ ॥
</details>

<details open><summary>विश्वास-प्रस्तुतिः</summary>

सकृद्विभाविता सर्वा समुद्रपरिशोषिणी ।  
पार्वती हिमवत्पुत्री परमानन्ददायिनी ॥ १०४ ॥
</details>

<details><summary>मूलम्</summary>

सकृद्विभाविता सर्वा समुद्रपरिशोषिणी ।  
पार्वती हिमवत्पुत्री परमानन्ददायिनी ॥ १०४ ॥
</details>

<details open><summary>विश्वास-प्रस्तुतिः</summary>

गुणाढ्या योगजा योग्या ज्ञानमूर्तिर्विकासिनी ।  
सावित्रीकमला लक्ष्मीः श्रीरनन्तोरसि स्थिता ॥ १०५ ॥
</details>

<details><summary>मूलम्</summary>

गुणाढ्या योगजा योग्या ज्ञानमूर्तिर्विकासिनी ।  
सावित्रीकमला लक्ष्मीः श्रीरनन्तोरसि स्थिता ॥ १०५ ॥
</details>

<details open><summary>विश्वास-प्रस्तुतिः</summary>

सरोजनिलया मुद्रा योगनिद्रा सुरार्दिना ।  
सरस्वती सर्वविद्या जगज्ज्येष्ठा सुमङ्गला ॥ १०६ ॥
</details>

<details><summary>मूलम्</summary>

सरोजनिलया मुद्रा योगनिद्रा सुरार्दिना ।  
सरस्वती सर्वविद्या जगज्ज्येष्ठा सुमङ्गला ॥ १०६ ॥
</details>

<details open><summary>विश्वास-प्रस्तुतिः</summary>

वाग्देवी वरदा वाच्या कीर्तिः सर्वार्थसाधिका ।  
योगीश्वरी ब्रह्मविद्या महाविद्या सुशोभना ॥ १०७ ॥
</details>

<details><summary>मूलम्</summary>

वाग्देवी वरदा वाच्या कीर्तिः सर्वार्थसाधिका ।  
योगीश्वरी ब्रह्मविद्या महाविद्या सुशोभना ॥ १०७ ॥
</details>

<details open><summary>विश्वास-प्रस्तुतिः</summary>

गुह्यविद्यात्मविद्या च धर्मविद्यात्मभाविता ।  
स्वाहा विश्वम्भरा सिद्धिः स्वधा मेधा धृतिः श्रुतिः ॥ १०८ ॥
</details>

<details><summary>मूलम्</summary>

गुह्यविद्यात्मविद्या च धर्मविद्यात्मभाविता ।  
स्वाहा विश्वम्भरा सिद्धिः स्वधा मेधा धृतिः श्रुतिः ॥ १०८ ॥
</details>

<details open><summary>विश्वास-प्रस्तुतिः</summary>

नीतिः सुनीतिः सुकृतिर्माधवी नरवाहिनी ।  
अजा विभावरी सौम्या भोगिनी भोगदायिनी ॥ १०९ ॥
</details>

<details><summary>मूलम्</summary>

नीतिः सुनीतिः सुकृतिर्माधवी नरवाहिनी ।  
अजा विभावरी सौम्या भोगिनी भोगदायिनी ॥ १०९ ॥
</details>

<details open><summary>विश्वास-प्रस्तुतिः</summary>

शोभा वंशकरी लोला मालिनी परमेष्ठिनी ।  
त्रैलोक्यसुन्दरी रम्या सुन्दरी कामचारिणी ॥ ११० ॥
</details>

<details><summary>मूलम्</summary>

शोभा वंशकरी लोला मालिनी परमेष्ठिनी ।  
त्रैलोक्यसुन्दरी रम्या सुन्दरी कामचारिणी ॥ ११० ॥
</details>

<details open><summary>विश्वास-प्रस्तुतिः</summary>

महानुभावा सत्त्वस्था महामहिषमर्दनी ।  
पद्ममाला पापहरा विचित्रा मुकुटानना ॥ १११ ॥
</details>

<details><summary>मूलम्</summary>

महानुभावा सत्त्वस्था महामहिषमर्दनी ।  
पद्ममाला पापहरा विचित्रा मुकुटानना ॥ १११ ॥
</details>

<details open><summary>विश्वास-प्रस्तुतिः</summary>

निर्यन्त्रा यन्त्रवाहस्था नन्दिनी भद्रकालिका ।  
आदित्यवर्णा कौमारी मयूरवरवाहिनी ॥ ११२ ॥
</details>

<details><summary>मूलम्</summary>

निर्यन्त्रा यन्त्रवाहस्था नन्दिनी भद्रकालिका ।  
आदित्यवर्णा कौमारी मयूरवरवाहिनी ॥ ११२ ॥
</details>

<details open><summary>विश्वास-प्रस्तुतिः</summary>

निर्यन्त्रा यन्त्रवाहस्था नन्दिनी भद्रकालिका ।  
आदित्यवर्णा कौमारी मयूरवरवाहिनी ॥ ११३ ॥
</details>

<details><summary>मूलम्</summary>

निर्यन्त्रा यन्त्रवाहस्था नन्दिनी भद्रकालिका ।  
आदित्यवर्णा कौमारी मयूरवरवाहिनी ॥ ११३ ॥
</details>

<details open><summary>विश्वास-प्रस्तुतिः</summary>

वृषासनगता गौरो महाकाली सुरार्चिता ।  
अदितिर्नियता रौद्री पद्मगर्भा विवाहना ॥ ११४ ॥
</details>

<details><summary>मूलम्</summary>

वृषासनगता गौरो महाकाली सुरार्चिता ।  
अदितिर्नियता रौद्री पद्मगर्भा विवाहना ॥ ११४ ॥
</details>

<details open><summary>विश्वास-प्रस्तुतिः</summary>

विरूपाक्षी लेलिहाना महापुरनिवासिनी ।  
महाफलानवद्याङ्गी कामपूरा विभावरी ॥ ११५ ॥
</details>

<details><summary>मूलम्</summary>

विरूपाक्षी लेलिहाना महापुरनिवासिनी ।  
महाफलानवद्याङ्गी कामपूरा विभावरी ॥ ११५ ॥
</details>

<details open><summary>विश्वास-प्रस्तुतिः</summary>

विचित्ररत्नमुकुटा प्रणतार्तिप्रभञ्जनी ।  
कौशिकी कर्षणी रात्रिस्त्रिदशार्तिविनाशिनी ॥ ११६ ॥
</details>

<details><summary>मूलम्</summary>

विचित्ररत्नमुकुटा प्रणतार्तिप्रभञ्जनी ।  
कौशिकी कर्षणी रात्रिस्त्रिदशार्तिविनाशिनी ॥ ११६ ॥
</details>

<details open><summary>विश्वास-प्रस्तुतिः</summary>

बहुरूपा सुरूपा च विरूपा रूपवर्जिता ।  
भक्तार्तिशमनी भव्या भवभावविनाशनी ॥ ११७ ॥
</details>

<details><summary>मूलम्</summary>

बहुरूपा सुरूपा च विरूपा रूपवर्जिता ।  
भक्तार्तिशमनी भव्या भवभावविनाशनी ॥ ११७ ॥
</details>

<details open><summary>विश्वास-प्रस्तुतिः</summary>

निर्गुणा नित्यविभवा निः सारा निरपत्रपा ।  
यशस्विनी सामगीतिर्भवाङ्गनिलयालया ॥ ११८ ॥
</details>

<details><summary>मूलम्</summary>

निर्गुणा नित्यविभवा निः सारा निरपत्रपा ।  
यशस्विनी सामगीतिर्भवाङ्गनिलयालया ॥ ११८ ॥
</details>

<details open><summary>विश्वास-प्रस्तुतिः</summary>

दीक्षा विद्याधरी दीप्ता महेन्द्रविनिपातिनी ।  
सर्वातिशायिनी विद्या सर्वसिद्धिप्रदायिनी ॥ ११९ ॥
</details>

<details><summary>मूलम्</summary>

दीक्षा विद्याधरी दीप्ता महेन्द्रविनिपातिनी ।  
सर्वातिशायिनी विद्या सर्वसिद्धिप्रदायिनी ॥ ११९ ॥
</details>

<details open><summary>विश्वास-प्रस्तुतिः</summary>

सर्वेश्वरप्रिया तार्क्ष्या समुद्रान्तरवासिनी ।  
अकलङ्का निराधारा नित्यसिद्धा निरामया ॥ १२० ॥
</details>

<details><summary>मूलम्</summary>

सर्वेश्वरप्रिया तार्क्ष्या समुद्रान्तरवासिनी ।  
अकलङ्का निराधारा नित्यसिद्धा निरामया ॥ १२० ॥
</details>

<details open><summary>विश्वास-प्रस्तुतिः</summary>

कामधेनुर्बृहद्गर्भा धीमती मोहनाशिनी ।  
निः सङ्कल्पा निरातङ्का विनया विनयप्रदा ॥ १२१ ॥
</details>

<details><summary>मूलम्</summary>

कामधेनुर्बृहद्गर्भा धीमती मोहनाशिनी ।  
निः सङ्कल्पा निरातङ्का विनया विनयप्रदा ॥ १२१ ॥
</details>

<details open><summary>विश्वास-प्रस्तुतिः</summary>

ज्वालामालासहस्राढ्या देवदेवी मनोन्मनी ।  
महाभगवती दुर्गा वासुदेवसमुद्भवा ॥ १२२ ॥
</details>

<details><summary>मूलम्</summary>

ज्वालामालासहस्राढ्या देवदेवी मनोन्मनी ।  
महाभगवती दुर्गा वासुदेवसमुद्भवा ॥ १२२ ॥
</details>

<details open><summary>विश्वास-प्रस्तुतिः</summary>

महेन्द्रोपेन्द्रभगिनी भक्तिगम्या परावरा ।  
ज्ञानज्ञेया जरातीता वेदान्तविषया गतिः ॥ १२३ ॥
</details>

<details><summary>मूलम्</summary>

महेन्द्रोपेन्द्रभगिनी भक्तिगम्या परावरा ।  
ज्ञानज्ञेया जरातीता वेदान्तविषया गतिः ॥ १२३ ॥
</details>

<details open><summary>विश्वास-प्रस्तुतिः</summary>

दक्षिणा दहना दाह्या सर्वभूतनमस्कृता ।  
योगमाया विभावज्ञा महामाया महीयसी ॥ १२४ ॥
</details>

<details><summary>मूलम्</summary>

दक्षिणा दहना दाह्या सर्वभूतनमस्कृता ।  
योगमाया विभावज्ञा महामाया महीयसी ॥ १२४ ॥
</details>

<details open><summary>विश्वास-प्रस्तुतिः</summary>

सन्ध्या सर्वसमुद्भूतिर्ब्रह्मवृक्षाश्रयानतिः ।  
बीजाङ्कुरसमुद्भूतिर्महाशक्तिर्महामतिः ॥ १२५ ॥
</details>

<details><summary>मूलम्</summary>

सन्ध्या सर्वसमुद्भूतिर्ब्रह्मवृक्षाश्रयानतिः ।  
बीजाङ्कुरसमुद्भूतिर्महाशक्तिर्महामतिः ॥ १२५ ॥
</details>

<details open><summary>विश्वास-प्रस्तुतिः</summary>

ख्यातिः प्रज्ञा चितिः संवित् महाभोगीन्द्रशायिनी ।  
विकृतिः शांसरी शास्त्री गणगन्धर्वसेविता ॥ १२६ ॥
</details>

<details><summary>मूलम्</summary>

ख्यातिः प्रज्ञा चितिः संवित् महाभोगीन्द्रशायिनी ।  
विकृतिः शांसरी शास्त्री गणगन्धर्वसेविता ॥ १२६ ॥
</details>

<details open><summary>विश्वास-प्रस्तुतिः</summary>

वैश्वानरी महाशाला देवसेना गुहप्रिया ।  
महारात्रिः शिवानन्दा शची दुः स्वप्ननाशिनी ॥ १२७ ॥
</details>

<details><summary>मूलम्</summary>

वैश्वानरी महाशाला देवसेना गुहप्रिया ।  
महारात्रिः शिवानन्दा शची दुः स्वप्ननाशिनी ॥ १२७ ॥
</details>

<details open><summary>विश्वास-प्रस्तुतिः</summary>

इज्या पूज्या जगद्धात्री दुर्विज्ञेया सुरूपिणी ।  
गुहाम्बिका गुणोत्पत्तिर्महापीठा मरुत्सुता ॥ १२८ ॥
</details>

<details><summary>मूलम्</summary>

इज्या पूज्या जगद्धात्री दुर्विज्ञेया सुरूपिणी ।  
गुहाम्बिका गुणोत्पत्तिर्महापीठा मरुत्सुता ॥ १२८ ॥
</details>

<details open><summary>विश्वास-प्रस्तुतिः</summary>

हव्यवाहान्तरागादिः हव्यवाहसमुद्भवा ।  
जगद्योनिर्जगन्माता जन्ममृत्युजरातिगा ॥ १२९ ॥
</details>

<details><summary>मूलम्</summary>

हव्यवाहान्तरागादिः हव्यवाहसमुद्भवा ।  
जगद्योनिर्जगन्माता जन्ममृत्युजरातिगा ॥ १२९ ॥
</details>

<details open><summary>विश्वास-प्रस्तुतिः</summary>

बुद्धिमाता बुद्धिमती पुरुषान्तरवासिनी ।  
तरस्विनी समाधिस्था त्रिनेत्रा दिविसंस्थिता ॥ १३० ॥
</details>

<details><summary>मूलम्</summary>

बुद्धिमाता बुद्धिमती पुरुषान्तरवासिनी ।  
तरस्विनी समाधिस्था त्रिनेत्रा दिविसंस्थिता ॥ १३० ॥
</details>

<details open><summary>विश्वास-प्रस्तुतिः</summary>

सर्वेन्द्रियमनोमाता सर्वभूतहृदि स्थिता ।  
संसारतारिणी विद्या ब्रह्मवादिमनोलया ॥ १३१ ॥
</details>

<details><summary>मूलम्</summary>

सर्वेन्द्रियमनोमाता सर्वभूतहृदि स्थिता ।  
संसारतारिणी विद्या ब्रह्मवादिमनोलया ॥ १३१ ॥
</details>

<details open><summary>विश्वास-प्रस्तुतिः</summary>

ब्रह्माणी बृहती ब्राह्मी ब्रह्मभूता भवारणिः ।  
हिरण्मयी महारात्रिः संसारपरिवर्तिका ॥ १३२ ॥
</details>

<details><summary>मूलम्</summary>

ब्रह्माणी बृहती ब्राह्मी ब्रह्मभूता भवारणिः ।  
हिरण्मयी महारात्रिः संसारपरिवर्तिका ॥ १३२ ॥
</details>

<details open><summary>विश्वास-प्रस्तुतिः</summary>

सुमालिनी सुरूपा च भाविनी तारिणी प्रभा ।  
उन्मीलनी सर्वसहा सर्वप्रत्ययसाक्षिणी ॥ १३३ ॥
</details>

<details><summary>मूलम्</summary>

सुमालिनी सुरूपा च भाविनी तारिणी प्रभा ।  
उन्मीलनी सर्वसहा सर्वप्रत्ययसाक्षिणी ॥ १३३ ॥
</details>

<details open><summary>विश्वास-प्रस्तुतिः</summary>

सुसौम्या चन्द्रवदना ताण्डवासक्तमानसा ।  
सत्त्वशुद्धिकरी शुद्धिर्मलत्रयविनाशिनी ॥ १३४ ॥
</details>

<details><summary>मूलम्</summary>

सुसौम्या चन्द्रवदना ताण्डवासक्तमानसा ।  
सत्त्वशुद्धिकरी शुद्धिर्मलत्रयविनाशिनी ॥ १३४ ॥
</details>

<details open><summary>विश्वास-प्रस्तुतिः</summary>

जगत्प्रिया जगन्मूर्तिस्त्रिमूर्तिरमृताश्रया ।  
निराश्रया निराहारा निरङ्कुरवनोद्भवा ॥ १३५ ॥
</details>

<details><summary>मूलम्</summary>

जगत्प्रिया जगन्मूर्तिस्त्रिमूर्तिरमृताश्रया ।  
निराश्रया निराहारा निरङ्कुरवनोद्भवा ॥ १३५ ॥
</details>

<details open><summary>विश्वास-प्रस्तुतिः</summary>

चन्द्रहस्ता विचित्राङ्गी स्त्रग्विणी पद्मधारिणी ।  
परावरविधानज्ञा महापुरुषपूर्वजा ॥ १३६ ॥
</details>

<details><summary>मूलम्</summary>

चन्द्रहस्ता विचित्राङ्गी स्त्रग्विणी पद्मधारिणी ।  
परावरविधानज्ञा महापुरुषपूर्वजा ॥ १३६ ॥
</details>

<details open><summary>विश्वास-प्रस्तुतिः</summary>

विद्येश्वरप्रिया विद्या विद्युज्जिह्वा जितश्रमा ।  
विद्यामयी सहस्राक्षी सहस्रवदनात्मजा ॥ १३७ ॥
</details>

<details><summary>मूलम्</summary>

विद्येश्वरप्रिया विद्या विद्युज्जिह्वा जितश्रमा ।  
विद्यामयी सहस्राक्षी सहस्रवदनात्मजा ॥ १३७ ॥
</details>

<details open><summary>विश्वास-प्रस्तुतिः</summary>

सहस्ररश्मिः सत्त्वस्था महेश्वरपदाश्रया ।  
क्षालिनी सन्मयी व्याप्ता तैजसी पद्मबोधिका ॥ १३८ ॥
</details>

<details><summary>मूलम्</summary>

सहस्ररश्मिः सत्त्वस्था महेश्वरपदाश्रया ।  
क्षालिनी सन्मयी व्याप्ता तैजसी पद्मबोधिका ॥ १३८ ॥
</details>

<details open><summary>विश्वास-प्रस्तुतिः</summary>

महामायाश्रया मान्या महादेवमनोरमा ।  
व्योमलक्ष्मीः सिहरथा चेकितानामितप्रभा ॥ १३९ ॥
</details>

<details><summary>मूलम्</summary>

महामायाश्रया मान्या महादेवमनोरमा ।  
व्योमलक्ष्मीः सिहरथा चेकितानामितप्रभा ॥ १३९ ॥
</details>

<details open><summary>विश्वास-प्रस्तुतिः</summary>

वीरेश्वरी विमानस्था विशोकाशोकनाशिनी ।  
अनाहता कुण्डलिना नलिनी पद्मवासिनी ॥ १४० ॥
</details>

<details><summary>मूलम्</summary>

वीरेश्वरी विमानस्था विशोकाशोकनाशिनी ।  
अनाहता कुण्डलिना नलिनी पद्मवासिनी ॥ १४० ॥
</details>

<details open><summary>विश्वास-प्रस्तुतिः</summary>

सदानन्दा सदाकीर्तिः सर्वभूताश्रयस्थिता ।  
वाग्देवता ब्रह्मकला कलातीता कलारणिः ॥ १४१ ॥
</details>

<details><summary>मूलम्</summary>

सदानन्दा सदाकीर्तिः सर्वभूताश्रयस्थिता ।  
वाग्देवता ब्रह्मकला कलातीता कलारणिः ॥ १४१ ॥
</details>

<details open><summary>विश्वास-प्रस्तुतिः</summary>

ब्रह्मश्रीर्ब्रह्महृदया ब्रह्मविष्णुशिवप्रिया ।  
व्योमशक्तिः क्रियाशक्तिर्ज्ञानशक्तिः परागतिः ॥ १४२ ॥
</details>

<details><summary>मूलम्</summary>

ब्रह्मश्रीर्ब्रह्महृदया ब्रह्मविष्णुशिवप्रिया ।  
व्योमशक्तिः क्रियाशक्तिर्ज्ञानशक्तिः परागतिः ॥ १४२ ॥
</details>

<details open><summary>विश्वास-प्रस्तुतिः</summary>

क्षोभिका बन्धिका भेद्या भेदाभेदविवर्जिता ।  
अभिन्नाभिन्नसंस्थाना वंशिनी वंशहारिणी ॥ १४३ ॥
</details>

<details><summary>मूलम्</summary>

क्षोभिका बन्धिका भेद्या भेदाभेदविवर्जिता ।  
अभिन्नाभिन्नसंस्थाना वंशिनी वंशहारिणी ॥ १४३ ॥
</details>

<details open><summary>विश्वास-प्रस्तुतिः</summary>

गुह्यशक्तिर्गुणातीता सर्वदा सर्वतोमुखी ।  
भगिनी भगवत्पत्नी सकला कालकारिणी ॥ १४४ ॥
</details>

<details><summary>मूलम्</summary>

गुह्यशक्तिर्गुणातीता सर्वदा सर्वतोमुखी ।  
भगिनी भगवत्पत्नी सकला कालकारिणी ॥ १४४ ॥
</details>

<details open><summary>विश्वास-प्रस्तुतिः</summary>

सर्ववित् सर्वतोभद्रा गुह्यातीता गुहारणिः ।  
प्रक्रिया योगमाता च गङ्गा विश्वेश्वरेश्वरी ॥ १४५ ॥
</details>

<details><summary>मूलम्</summary>

सर्ववित् सर्वतोभद्रा गुह्यातीता गुहारणिः ।  
प्रक्रिया योगमाता च गङ्गा विश्वेश्वरेश्वरी ॥ १४५ ॥
</details>

<details open><summary>विश्वास-प्रस्तुतिः</summary>

कपिला कापिला कान्ताकनकाभाकलान्तरा ।  
पुण्या पुष्करिणी भोक्त्री पुरन्दरपुरस्सरा ॥ १४६ ॥
</details>

<details><summary>मूलम्</summary>

कपिला कापिला कान्ताकनकाभाकलान्तरा ।  
पुण्या पुष्करिणी भोक्त्री पुरन्दरपुरस्सरा ॥ १४६ ॥
</details>

<details open><summary>विश्वास-प्रस्तुतिः</summary>

पोषणी परमैश्वर्यभूतिदा भूतिभूषणा ।  
पञ्चब्रह्मसमुत्पत्तिः परमार्थार्थविग्रहा ॥ १४७ ॥
</details>

<details><summary>मूलम्</summary>

पोषणी परमैश्वर्यभूतिदा भूतिभूषणा ।  
पञ्चब्रह्मसमुत्पत्तिः परमार्थार्थविग्रहा ॥ १४७ ॥
</details>

<details open><summary>विश्वास-प्रस्तुतिः</summary>

धर्मोदया भानुमती योगिज्ञेय मनोजवा ।  
मनोहरा मनोरक्षा तापसी वेदरूपिणी ॥ १४८ ॥
</details>

<details><summary>मूलम्</summary>

धर्मोदया भानुमती योगिज्ञेय मनोजवा ।  
मनोहरा मनोरक्षा तापसी वेदरूपिणी ॥ १४८ ॥
</details>

<details open><summary>विश्वास-प्रस्तुतिः</summary>

वेदशक्तिर्वेदमाता वेदविद्याप्रकाशिनी ।  
योगेश्वरेश्वरी माता महाशक्तिर्मनोमयी ॥ १४९ ॥
</details>

<details><summary>मूलम्</summary>

वेदशक्तिर्वेदमाता वेदविद्याप्रकाशिनी ।  
योगेश्वरेश्वरी माता महाशक्तिर्मनोमयी ॥ १४९ ॥
</details>

<details open><summary>विश्वास-प्रस्तुतिः</summary>

विश्वावस्था वियन्मूर्तिर्विद्युन्माला विहायसी ।  
किन्नरी सुरभी वन्द्या नन्दिनी नन्दिवल्लभा ॥ १५० ॥
</details>

<details><summary>मूलम्</summary>

विश्वावस्था वियन्मूर्तिर्विद्युन्माला विहायसी ।  
किन्नरी सुरभी वन्द्या नन्दिनी नन्दिवल्लभा ॥ १५० ॥
</details>

<details open><summary>विश्वास-प्रस्तुतिः</summary>

भारती परमानन्दा परापरविभेदिका ।  
सर्वप्रहरणोपेता काम्या कामेश्वरेश्वरी ॥ १५१ ॥
</details>

<details><summary>मूलम्</summary>

भारती परमानन्दा परापरविभेदिका ।  
सर्वप्रहरणोपेता काम्या कामेश्वरेश्वरी ॥ १५१ ॥
</details>

<details open><summary>विश्वास-प्रस्तुतिः</summary>

अचिन्त्याचिन्त्यविभवा हृल्लेखा कनकप्रभा ।  
कूष्माण्डी धनरत्नाढ्या सुगन्धा गन्धायिनी ॥ १५२ ॥
</details>

<details><summary>मूलम्</summary>

अचिन्त्याचिन्त्यविभवा हृल्लेखा कनकप्रभा ।  
कूष्माण्डी धनरत्नाढ्या सुगन्धा गन्धायिनी ॥ १५२ ॥
</details>

<details open><summary>विश्वास-प्रस्तुतिः</summary>

त्रिविक्रमपदोद्भूता धनुष्पाणिः शिवोदया ।  
सुदुर्लभा धनाद्यक्षा धन्या पिङ्गललोचना ॥ १५३ ॥
</details>

<details><summary>मूलम्</summary>

त्रिविक्रमपदोद्भूता धनुष्पाणिः शिवोदया ।  
सुदुर्लभा धनाद्यक्षा धन्या पिङ्गललोचना ॥ १५३ ॥
</details>

<details open><summary>विश्वास-प्रस्तुतिः</summary>

शान्तिः प्रभावती दीप्तिः पङ्कजायतलोचना ।  
आद्या हृत्कमलोद्भूता गवां मता रणप्रिया ॥ १५४ ॥
</details>

<details><summary>मूलम्</summary>

शान्तिः प्रभावती दीप्तिः पङ्कजायतलोचना ।  
आद्या हृत्कमलोद्भूता गवां मता रणप्रिया ॥ १५४ ॥
</details>

<details open><summary>विश्वास-प्रस्तुतिः</summary>

सत्क्रिया गिरिजा शुद्धा नित्यपुष्टा निरन्तरा ।  
दुर्गाकात्यायनीचण्डी चर्चिका शान्तविग्रहा ॥ १५५ ॥
</details>

<details><summary>मूलम्</summary>

सत्क्रिया गिरिजा शुद्धा नित्यपुष्टा निरन्तरा ।  
दुर्गाकात्यायनीचण्डी चर्चिका शान्तविग्रहा ॥ १५५ ॥
</details>

<details open><summary>विश्वास-प्रस्तुतिः</summary>

हिरण्यवर्णा रजनी जगद्यन्त्रप्रवर्तिका ।  
मन्दराद्रिनिवासा च शारदा स्वर्णमालिनी ॥ १५६ ॥
</details>

<details><summary>मूलम्</summary>

हिरण्यवर्णा रजनी जगद्यन्त्रप्रवर्तिका ।  
मन्दराद्रिनिवासा च शारदा स्वर्णमालिनी ॥ १५६ ॥
</details>

<details open><summary>विश्वास-प्रस्तुतिः</summary>

रत्नमाला रत्नगर्भा पृथ्वी विश्वप्रमाथिनी ।  
पद्मानना पद्मनिभा नित्यतुष्टामृतोद्भवा ॥ १५७ ॥
</details>

<details><summary>मूलम्</summary>

रत्नमाला रत्नगर्भा पृथ्वी विश्वप्रमाथिनी ।  
पद्मानना पद्मनिभा नित्यतुष्टामृतोद्भवा ॥ १५७ ॥
</details>

<details open><summary>विश्वास-प्रस्तुतिः</summary>

धुन्वती दुः प्रकम्प्या च सूर्यमाता दृषद्वती ।  
महेन्द्रभगिनी मान्या वरेण्या वरदर्पिता ॥ १५८ ॥
</details>

<details><summary>मूलम्</summary>

धुन्वती दुः प्रकम्प्या च सूर्यमाता दृषद्वती ।  
महेन्द्रभगिनी मान्या वरेण्या वरदर्पिता ॥ १५८ ॥
</details>

<details open><summary>विश्वास-प्रस्तुतिः</summary>

कल्याणी कमला रामा पञ्चभूता वरप्रदा ।  
वाच्या वरेश्वरी वन्द्या दुर्जया दुरतिक्रमा ॥ १५९ ॥
</details>

<details><summary>मूलम्</summary>

कल्याणी कमला रामा पञ्चभूता वरप्रदा ।  
वाच्या वरेश्वरी वन्द्या दुर्जया दुरतिक्रमा ॥ १५९ ॥
</details>

<details open><summary>विश्वास-प्रस्तुतिः</summary>

कालरात्रिर्महावेगा वीरभद्रप्रिया हिता ।  
भद्रकाली जगन्माता भक्तानां भद्रदायिनी ॥ १६० ॥
</details>

<details><summary>मूलम्</summary>

कालरात्रिर्महावेगा वीरभद्रप्रिया हिता ।  
भद्रकाली जगन्माता भक्तानां भद्रदायिनी ॥ १६० ॥
</details>

<details open><summary>विश्वास-प्रस्तुतिः</summary>

कराला पिङ्गलाकारा नामभेदामहामदा ।  
यशस्विनी यशोदा च षडध्वपरिवर्तिका ॥ १६१ ॥
</details>

<details><summary>मूलम्</summary>

कराला पिङ्गलाकारा नामभेदामहामदा ।  
यशस्विनी यशोदा च षडध्वपरिवर्तिका ॥ १६१ ॥
</details>

<details open><summary>विश्वास-प्रस्तुतिः</summary>

शङ्खिनी पद्मिनी साङ्ख्या साङ्ख्ययोगप्रवर्तिका ।  
चैत्रा संवत्सरारूढा जगत्सम्पूरणीन्द्रजा ॥ १६२ ॥
</details>

<details><summary>मूलम्</summary>

शङ्खिनी पद्मिनी साङ्ख्या साङ्ख्ययोगप्रवर्तिका ।  
चैत्रा संवत्सरारूढा जगत्सम्पूरणीन्द्रजा ॥ १६२ ॥
</details>

<details open><summary>विश्वास-प्रस्तुतिः</summary>

शुम्भारिः खेचरीस्वस्था कम्बुग्रीवा कलिप्रिया ।  
खगध्वजी खगारूढा परार्घ्या परमालिनी ॥ १६३ ॥
</details>

<details><summary>मूलम्</summary>

शुम्भारिः खेचरीस्वस्था कम्बुग्रीवा कलिप्रिया ।  
खगध्वजी खगारूढा परार्घ्या परमालिनी ॥ १६३ ॥
</details>

<details open><summary>विश्वास-प्रस्तुतिः</summary>

ऐश्वर्यवर्त्मनिलया विरक्ता गरुडासना ।  
जयन्ती हृद्गुहा रम्या गह्विरेष्ठा गणाग्रणीः ॥ १६४ ॥
</details>

<details><summary>मूलम्</summary>

ऐश्वर्यवर्त्मनिलया विरक्ता गरुडासना ।  
जयन्ती हृद्गुहा रम्या गह्विरेष्ठा गणाग्रणीः ॥ १६४ ॥
</details>

<details open><summary>विश्वास-प्रस्तुतिः</summary>

सङ्कल्पसिद्धा साम्यस्था सर्वविज्ञानदायिनी ।  
कलिकल्पषहन्त्री च गुह्योपनिषदुत्तमा ॥ १६५ ॥
</details>

<details><summary>मूलम्</summary>

सङ्कल्पसिद्धा साम्यस्था सर्वविज्ञानदायिनी ।  
कलिकल्पषहन्त्री च गुह्योपनिषदुत्तमा ॥ १६५ ॥
</details>

<details open><summary>विश्वास-प्रस्तुतिः</summary>

निष्ठा दृष्टिः स्मृतिर्व्याप्तिः पुष्टिस्तुष्टिः क्रियावती ।  
विश्वामरेश्वरेशाना भुक्तिर्मुक्तीः शिवामृता ॥ १६६ ॥
</details>

<details><summary>मूलम्</summary>

निष्ठा दृष्टिः स्मृतिर्व्याप्तिः पुष्टिस्तुष्टिः क्रियावती ।  
विश्वामरेश्वरेशाना भुक्तिर्मुक्तीः शिवामृता ॥ १६६ ॥
</details>

<details open><summary>विश्वास-प्रस्तुतिः</summary>

लोहिता सर्पमाला च भीषणी वनमालिनी ।  
अनन्तशयनानन्या नरनारायणोद्भवा ॥ १६७ ॥
</details>

<details><summary>मूलम्</summary>

लोहिता सर्पमाला च भीषणी वनमालिनी ।  
अनन्तशयनानन्या नरनारायणोद्भवा ॥ १६७ ॥
</details>

<details open><summary>विश्वास-प्रस्तुतिः</summary>

नृसिंही दैत्यमथनी शङ्खचक्रगदाधरा ।  
सङ्कर्षणसमुत्पत्तिरम्बिकापादसंश्रया ॥ १६८ ॥
</details>

<details><summary>मूलम्</summary>

नृसिंही दैत्यमथनी शङ्खचक्रगदाधरा ।  
सङ्कर्षणसमुत्पत्तिरम्बिकापादसंश्रया ॥ १६८ ॥
</details>

<details open><summary>विश्वास-प्रस्तुतिः</summary>

महाज्वाला महामूर्तिः सुमूर्तिः सर्वकामधुक् ।  
सुप्रभा सुस्तना गौरी धर्मकामार्थमोक्षदा ॥ १६९ ॥
</details>

<details><summary>मूलम्</summary>

महाज्वाला महामूर्तिः सुमूर्तिः सर्वकामधुक् ।  
सुप्रभा सुस्तना गौरी धर्मकामार्थमोक्षदा ॥ १६९ ॥
</details>

<details open><summary>विश्वास-प्रस्तुतिः</summary>

भ्रूमध्यनिलया पूर्वा पुराणपुरुषारणिः ।  
महाविभूतिदा मध्या सरोजनयना समा ॥ १७० ॥
</details>

<details><summary>मूलम्</summary>

भ्रूमध्यनिलया पूर्वा पुराणपुरुषारणिः ।  
महाविभूतिदा मध्या सरोजनयना समा ॥ १७० ॥
</details>

<details open><summary>विश्वास-प्रस्तुतिः</summary>

अष्टादशभुजानाद्या नीलोत्पलदलप्रभा ।  
सर्वशक्त्यासनारूढा धर्माधर्मार्थवर्जिता ॥ १७१ ॥
</details>

<details><summary>मूलम्</summary>

अष्टादशभुजानाद्या नीलोत्पलदलप्रभा ।  
सर्वशक्त्यासनारूढा धर्माधर्मार्थवर्जिता ॥ १७१ ॥
</details>

<details open><summary>विश्वास-प्रस्तुतिः</summary>

वैराग्यज्ञाननिरता निरालोका निरिन्द्रिया ।  
विचित्रगहनाधारा शाश्वतस्थानवासिनी ॥ १७२ ॥
</details>

<details><summary>मूलम्</summary>

वैराग्यज्ञाननिरता निरालोका निरिन्द्रिया ।  
विचित्रगहनाधारा शाश्वतस्थानवासिनी ॥ १७२ ॥
</details>
स्थानेश्वरी निरानन्दा त्रिशूलवरधारिणी ।  

<details open><summary>विश्वास-प्रस्तुतिः</summary>

अशेषदेवतामूर्तिर्देवता वरदेवता ।  
गणाम्बिका गिरेः पुत्री निशुम्भविनिपातिनी ॥ १७३ ॥
</details>

<details><summary>मूलम्</summary>

अशेषदेवतामूर्तिर्देवता वरदेवता ।  
गणाम्बिका गिरेः पुत्री निशुम्भविनिपातिनी ॥ १७३ ॥
</details>

<details open><summary>विश्वास-प्रस्तुतिः</summary>

अवर्ण वर्णरहिता निवर्णा बीजसम्भवा ।  
अनन्तवर्णानन्यस्था शङ्करी शान्तमानसा ॥ १७४ ॥
</details>

<details><summary>मूलम्</summary>

अवर्ण वर्णरहिता निवर्णा बीजसम्भवा ।  
अनन्तवर्णानन्यस्था शङ्करी शान्तमानसा ॥ १७४ ॥
</details>

<details open><summary>विश्वास-प्रस्तुतिः</summary>

अगोत्रा गोमती गोप्त्री गुह्यरूपा गुणोत्तरा ।  
गौर्गोर्गव्यप्रिया गौणी गणेश्वरनमस्कृता ॥ १७५ ॥
</details>

<details><summary>मूलम्</summary>

अगोत्रा गोमती गोप्त्री गुह्यरूपा गुणोत्तरा ।  
गौर्गोर्गव्यप्रिया गौणी गणेश्वरनमस्कृता ॥ १७५ ॥
</details>

<details open><summary>विश्वास-प्रस्तुतिः</summary>

सत्यमात्रा सत्यसन्धा त्रिसन्ध्या सन्धिवर्जिता ।  
सर्ववादाश्रया सङ्ख्या सङ्ख्ययोगसमुद्भवा ॥ १७६ ॥
</details>

<details><summary>मूलम्</summary>

सत्यमात्रा सत्यसन्धा त्रिसन्ध्या सन्धिवर्जिता ।  
सर्ववादाश्रया सङ्ख्या सङ्ख्ययोगसमुद्भवा ॥ १७६ ॥
</details>

<details open><summary>विश्वास-प्रस्तुतिः</summary>

असङ्ख्येयाप्रमेयाख्या शून्या शुद्धकुलोद्भवा ।  
बिन्दुनादसमुत्पत्तिः शम्भुवामा शशिप्रभा ॥ १७७ ॥
</details>

<details><summary>मूलम्</summary>

असङ्ख्येयाप्रमेयाख्या शून्या शुद्धकुलोद्भवा ।  
बिन्दुनादसमुत्पत्तिः शम्भुवामा शशिप्रभा ॥ १७७ ॥
</details>

<details open><summary>विश्वास-प्रस्तुतिः</summary>

विसङ्गा भेदरहिता मनोज्ञा मधुसूदनी ।  
महाश्रीः श्रीसमुत्पत्तिस्तमः पारे प्रतिष्ठिता ॥ १७८ ॥
</details>

<details><summary>मूलम्</summary>

विसङ्गा भेदरहिता मनोज्ञा मधुसूदनी ।  
महाश्रीः श्रीसमुत्पत्तिस्तमः पारे प्रतिष्ठिता ॥ १७८ ॥
</details>

<details open><summary>विश्वास-प्रस्तुतिः</summary>

त्रितत्त्वमाता त्रिविधा सुसूक्ष्मपदसंश्रया ।  
शान्त्यतीता मलातीता निर्विकारा निराश्रया ॥ १७९ ॥
</details>

<details><summary>मूलम्</summary>

त्रितत्त्वमाता त्रिविधा सुसूक्ष्मपदसंश्रया ।  
शान्त्यतीता मलातीता निर्विकारा निराश्रया ॥ १७९ ॥
</details>

<details open><summary>विश्वास-प्रस्तुतिः</summary>

शिवाख्या चित्तनिलया शिवज्ञानस्वरूपिणी ।  
दैत्यदानवनिर्मात्री काश्यपी कालकल्पिका ॥ १८० ॥
</details>

<details><summary>मूलम्</summary>

शिवाख्या चित्तनिलया शिवज्ञानस्वरूपिणी ।  
दैत्यदानवनिर्मात्री काश्यपी कालकल्पिका ॥ १८० ॥
</details>

<details open><summary>विश्वास-प्रस्तुतिः</summary>

शास्त्रयोनिः क्रियामूर्तिश्चतुर्वर्गप्रदर्शिका ।  
नारायणी नरोद्भूतिः कौमुदी लिङ्गधारिणी ॥ १८१ ॥
</details>

<details><summary>मूलम्</summary>

शास्त्रयोनिः क्रियामूर्तिश्चतुर्वर्गप्रदर्शिका ।  
नारायणी नरोद्भूतिः कौमुदी लिङ्गधारिणी ॥ १८१ ॥
</details>

<details open><summary>विश्वास-प्रस्तुतिः</summary>

कामुकी ललिता भावा परापरविभूतिदा ।  
परान्तजातमहिमा बडवा वामलोचना ॥ १८२ ॥
</details>

<details><summary>मूलम्</summary>

कामुकी ललिता भावा परापरविभूतिदा ।  
परान्तजातमहिमा बडवा वामलोचना ॥ १८२ ॥
</details>

<details open><summary>विश्वास-प्रस्तुतिः</summary>

सुभद्रा देवकी सीता वेदवेदाङ्गपारगा ।  
मनस्विनी मन्युमाता महामन्युसमुद्भवा ॥ १८३ ॥
</details>

<details><summary>मूलम्</summary>

सुभद्रा देवकी सीता वेदवेदाङ्गपारगा ।  
मनस्विनी मन्युमाता महामन्युसमुद्भवा ॥ १८३ ॥
</details>

<details open><summary>विश्वास-प्रस्तुतिः</summary>

अमृत्युरमृता स्वाहा पुरुहूता पुरुष्टुता ।  
अशोच्या भिन्नविषया हिरण्यरजतप्रिया ॥ १८४ ॥
</details>

<details><summary>मूलम्</summary>

अमृत्युरमृता स्वाहा पुरुहूता पुरुष्टुता ।  
अशोच्या भिन्नविषया हिरण्यरजतप्रिया ॥ १८४ ॥
</details>

<details open><summary>विश्वास-प्रस्तुतिः</summary>

हिरण्या राजती हैमी हेमाभरणभूषिता ।  
विभ्राजमाना दुर्ज्ञेया ज्योतिष्टोमफलप्रदा ॥ १८५ ॥
</details>

<details><summary>मूलम्</summary>

हिरण्या राजती हैमी हेमाभरणभूषिता ।  
विभ्राजमाना दुर्ज्ञेया ज्योतिष्टोमफलप्रदा ॥ १८५ ॥
</details>

<details open><summary>विश्वास-प्रस्तुतिः</summary>

महानिद्रासमुद्भूतिरनिद्रा सत्यदेवता ।  
दीर्घाककुद्मिनी हृद्या शान्तिदा शान्तिवर्धिनी ॥ १८६ ॥
</details>

<details><summary>मूलम्</summary>

महानिद्रासमुद्भूतिरनिद्रा सत्यदेवता ।  
दीर्घाककुद्मिनी हृद्या शान्तिदा शान्तिवर्धिनी ॥ १८६ ॥
</details>

<details open><summary>विश्वास-प्रस्तुतिः</summary>

लक्ष्म्यादिशक्तिजननी शक्तिचक्रप्रवर्तिका ।  
त्रिशक्तिजननी जन्या षडूर्मिपरिर्जिता ॥ १८७ ॥
</details>

<details><summary>मूलम्</summary>

लक्ष्म्यादिशक्तिजननी शक्तिचक्रप्रवर्तिका ।  
त्रिशक्तिजननी जन्या षडूर्मिपरिर्जिता ॥ १८७ ॥
</details>

<details open><summary>विश्वास-प्रस्तुतिः</summary>

सुधामा कर्मकरणी युगान्तदहनात्मिका ।  
सङ्कर्षणी जगद्धात्री कामयोनिः किरीटिनी ॥ १८८ ॥
</details>

<details><summary>मूलम्</summary>

सुधामा कर्मकरणी युगान्तदहनात्मिका ।  
सङ्कर्षणी जगद्धात्री कामयोनिः किरीटिनी ॥ १८८ ॥
</details>

<details open><summary>विश्वास-प्रस्तुतिः</summary>

ऐन्द्री त्रैलोक्यनमिता वैष्णवी परमेश्वरी ।  
प्रद्युम्नदयिता दान्ता युग्मदृष्टिस्त्रिलोचना ॥ १८९ ॥
</details>

<details><summary>मूलम्</summary>

ऐन्द्री त्रैलोक्यनमिता वैष्णवी परमेश्वरी ।  
प्रद्युम्नदयिता दान्ता युग्मदृष्टिस्त्रिलोचना ॥ १८९ ॥
</details>

<details open><summary>विश्वास-प्रस्तुतिः</summary>

मदोत्कटा हंसगतिः प्रचण्डा चण्डविक्रमा ।  
वृषावेशा वियन्माता विन्ध्यपर्वतवासिनी ॥ १९० ॥
</details>

<details><summary>मूलम्</summary>

मदोत्कटा हंसगतिः प्रचण्डा चण्डविक्रमा ।  
वृषावेशा वियन्माता विन्ध्यपर्वतवासिनी ॥ १९० ॥
</details>

<details open><summary>विश्वास-प्रस्तुतिः</summary>

हिमवन्मेरुनिलया कैलासगिरिवासिनी ।  
चाणूरहन्तृतनया नीतिज्ञा कामरूपिणी ॥ १९१ ॥
</details>

<details><summary>मूलम्</summary>

हिमवन्मेरुनिलया कैलासगिरिवासिनी ।  
चाणूरहन्तृतनया नीतिज्ञा कामरूपिणी ॥ १९१ ॥
</details>

<details open><summary>विश्वास-प्रस्तुतिः</summary>

वेदविद्याव्रतस्नाता धर्मशीलानिलाशना ।  
वीरभद्रप्रिया वीरा महाकालसमुद्भवा ॥ १९२ ॥
</details>

<details><summary>मूलम्</summary>

वेदविद्याव्रतस्नाता धर्मशीलानिलाशना ।  
वीरभद्रप्रिया वीरा महाकालसमुद्भवा ॥ १९२ ॥
</details>

<details open><summary>विश्वास-प्रस्तुतिः</summary>

विद्याधरप्रिया सिद्धा विद्याधरनिराकृतिः ।  
आप्यायनी हरन्ती च पावनी पोषणी खिला ॥ १९३ ॥
</details>

<details><summary>मूलम्</summary>

विद्याधरप्रिया सिद्धा विद्याधरनिराकृतिः ।  
आप्यायनी हरन्ती च पावनी पोषणी खिला ॥ १९३ ॥
</details>

<details open><summary>विश्वास-प्रस्तुतिः</summary>

मातृका मन्मथोद्भूता वारिजा वाहनप्रिया ।  
करीषिणी सुधावाणी वीणावादनतत्परा ॥ १९४ ॥
</details>

<details><summary>मूलम्</summary>

मातृका मन्मथोद्भूता वारिजा वाहनप्रिया ।  
करीषिणी सुधावाणी वीणावादनतत्परा ॥ १९४ ॥
</details>

<details open><summary>विश्वास-प्रस्तुतिः</summary>

सेविता सेविका सेव्या सिनीवाली गरुत्मती ।  
अरुन्धती हिरण्याक्षी मृगाङ्का मानदायिनी ॥ १९५ ॥
</details>

<details><summary>मूलम्</summary>

सेविता सेविका सेव्या सिनीवाली गरुत्मती ।  
अरुन्धती हिरण्याक्षी मृगाङ्का मानदायिनी ॥ १९५ ॥
</details>

<details open><summary>विश्वास-प्रस्तुतिः</summary>

वसुप्रदा वसुमती वसोर्धारा वसुन्धरा ।  
धाराधरा वरारोहा वरावरसहस्रदा ॥ १९६ ॥
</details>

<details><summary>मूलम्</summary>

वसुप्रदा वसुमती वसोर्धारा वसुन्धरा ।  
धाराधरा वरारोहा वरावरसहस्रदा ॥ १९६ ॥
</details>

<details open><summary>विश्वास-प्रस्तुतिः</summary>

श्रीफला श्रीमती श्रीशा श्रीनिवासा शिवप्रिया ।  
श्रीधरा श्रीकरी कल्या श्रीधरार्धशरीरिणी ॥ १९७ ॥
</details>

<details><summary>मूलम्</summary>

श्रीफला श्रीमती श्रीशा श्रीनिवासा शिवप्रिया ।  
श्रीधरा श्रीकरी कल्या श्रीधरार्धशरीरिणी ॥ १९७ ॥
</details>

<details open><summary>विश्वास-प्रस्तुतिः</summary>

अनन्तदृष्टिरक्षुद्रा धात्रीशा धनदप्रिया ।  
निहन्त्री दैत्यसङ्घानां सिहिका सिहवाहना ॥ १९८ ॥
</details>

<details><summary>मूलम्</summary>

अनन्तदृष्टिरक्षुद्रा धात्रीशा धनदप्रिया ।  
निहन्त्री दैत्यसङ्घानां सिहिका सिहवाहना ॥ १९८ ॥
</details>

<details open><summary>विश्वास-प्रस्तुतिः</summary>

सुषेणा चन्द्रनिलया सुकीर्तिश्छिन्नसंशया ।  
रसज्ञा रसदा रामा लेलिहानामृतस्त्रवा ॥ १९९ ॥
</details>

<details><summary>मूलम्</summary>

सुषेणा चन्द्रनिलया सुकीर्तिश्छिन्नसंशया ।  
रसज्ञा रसदा रामा लेलिहानामृतस्त्रवा ॥ १९९ ॥
</details>

<details open><summary>विश्वास-प्रस्तुतिः</summary>

नित्योदिता स्वयञ्ज्योतिरुत्सुका मृतजीवनी ।  
वज्रदण्डा वज्रजिह्वा वैदेवी वज्रविग्रहा ॥ २०० ॥
</details>

<details><summary>मूलम्</summary>

नित्योदिता स्वयञ्ज्योतिरुत्सुका मृतजीवनी ।  
वज्रदण्डा वज्रजिह्वा वैदेवी वज्रविग्रहा ॥ २०० ॥
</details>

<details open><summary>विश्वास-प्रस्तुतिः</summary>

मङ्गल्या मङ्गला माला मलिना मलहारिणी ।  
गान्धर्वो गारुडी चान्द्री कम्बलाश्वतरप्रिया ॥ २०१ ॥
</details>

<details><summary>मूलम्</summary>

मङ्गल्या मङ्गला माला मलिना मलहारिणी ।  
गान्धर्वो गारुडी चान्द्री कम्बलाश्वतरप्रिया ॥ २०१ ॥
</details>

<details open><summary>विश्वास-प्रस्तुतिः</summary>

सौदामिनी जनानन्दा भ्रुकुटीकुटिलानना ।  
कर्णिकारकरा कक्ष्या कंसप्राणापहारिणी ॥ २०२ ॥
</details>

<details><summary>मूलम्</summary>

सौदामिनी जनानन्दा भ्रुकुटीकुटिलानना ।  
कर्णिकारकरा कक्ष्या कंसप्राणापहारिणी ॥ २०२ ॥
</details>

<details open><summary>विश्वास-प्रस्तुतिः</summary>

युगन्धरा युगावर्ता त्रिसन्ध्या हर्षवर्धनी ।  
प्रत्यक्षदेवता दिव्या दिव्यगन्धा दिवापरा ॥ २०३ ॥
</details>

<details><summary>मूलम्</summary>

युगन्धरा युगावर्ता त्रिसन्ध्या हर्षवर्धनी ।  
प्रत्यक्षदेवता दिव्या दिव्यगन्धा दिवापरा ॥ २०३ ॥
</details>

<details open><summary>विश्वास-प्रस्तुतिः</summary>

शक्रासनगता शाक्री साध्वी नारी शवासना ।  
इष्टा विशिष्टा शिष्टेष्टा शिष्टाशिष्टप्रपूजिता ॥ २०४ ॥
</details>

<details><summary>मूलम्</summary>

शक्रासनगता शाक्री साध्वी नारी शवासना ।  
इष्टा विशिष्टा शिष्टेष्टा शिष्टाशिष्टप्रपूजिता ॥ २०४ ॥
</details>

<details open><summary>विश्वास-प्रस्तुतिः</summary>

शतरूपा शतावर्ता विनता सुरभिः सुरा ।  
सुरेन्द्रमाता सुद्युम्ना सुषुम्ना सूर्यसंस्थिता ॥ २०५ ॥
</details>

<details><summary>मूलम्</summary>

शतरूपा शतावर्ता विनता सुरभिः सुरा ।  
सुरेन्द्रमाता सुद्युम्ना सुषुम्ना सूर्यसंस्थिता ॥ २०५ ॥
</details>

<details open><summary>विश्वास-प्रस्तुतिः</summary>

समीक्ष्या सत्प्रतिष्ठा च निवृत्तिर्ज्ञानपारगा ।  
धर्मशास्त्रार्थकुशला धर्मज्ञा धर्मवाहना ॥ २०६ ॥
</details>

<details><summary>मूलम्</summary>

समीक्ष्या सत्प्रतिष्ठा च निवृत्तिर्ज्ञानपारगा ।  
धर्मशास्त्रार्थकुशला धर्मज्ञा धर्मवाहना ॥ २०६ ॥
</details>

<details open><summary>विश्वास-प्रस्तुतिः</summary>

धर्माधर्मविनिर्मात्री धार्मिकाणां शिवप्रदा ।  
धर्मशक्तिर्धर्ममयी विधर्मा विश्वधर्मिणी ॥ २०७ ॥
</details>

<details><summary>मूलम्</summary>

धर्माधर्मविनिर्मात्री धार्मिकाणां शिवप्रदा ।  
धर्मशक्तिर्धर्ममयी विधर्मा विश्वधर्मिणी ॥ २०७ ॥
</details>

<details open><summary>विश्वास-प्रस्तुतिः</summary>

धर्मान्तरा धर्ममेघा धर्मपूर्वा धनावहा ।  
धर्मोपदेष्ट्री धर्मत्मा धर्मगम्या धराधरा ॥ २०८ ॥
</details>

<details><summary>मूलम्</summary>

धर्मान्तरा धर्ममेघा धर्मपूर्वा धनावहा ।  
धर्मोपदेष्ट्री धर्मत्मा धर्मगम्या धराधरा ॥ २०८ ॥
</details>

<details open><summary>विश्वास-प्रस्तुतिः</summary>

कापाली शाकला मूर्तिः कला कलितविग्रहा ।  
सर्वशक्तिविनिर्मुक्ता सर्वशक्त्याश्रयाश्रया ॥ २०९ ॥
</details>

<details><summary>मूलम्</summary>

कापाली शाकला मूर्तिः कला कलितविग्रहा ।  
सर्वशक्तिविनिर्मुक्ता सर्वशक्त्याश्रयाश्रया ॥ २०९ ॥
</details>
सर्वा सर्वेश्वरी सूक्ष्मा सुसूक्ष्मा ज्ञानरूपिणी ।  

<details open><summary>विश्वास-प्रस्तुतिः</summary>

प्रधानपुरुषेशेशा महादेवैकसाक्षिणी ।  
सदाशिवा वियन्मूर्तिर्विश्वमूर्तिरमूर्तिका ॥ २१० ॥
</details>

<details><summary>मूलम्</summary>

प्रधानपुरुषेशेशा महादेवैकसाक्षिणी ।  
सदाशिवा वियन्मूर्तिर्विश्वमूर्तिरमूर्तिका ॥ २१० ॥
</details>

<details open><summary>विश्वास-प्रस्तुतिः</summary>

एवं नाम्नां सहस्रेण स्तुत्वासौ हिमवान् गिरिः ।  
भूयः प्रणम्य भीतात्मा प्रोवाचेदं कृताञ्जलिः ॥ २११ ॥
</details>

<details><summary>मूलम्</summary>

एवं नाम्नां सहस्रेण स्तुत्वासौ हिमवान् गिरिः ।  
भूयः प्रणम्य भीतात्मा प्रोवाचेदं कृताञ्जलिः ॥ २११ ॥
</details>

<details open><summary>विश्वास-प्रस्तुतिः</summary>

यदेतदैश्वरं रूपं घोरं ते परमेश्वरि ।  
भीतो ऽस्मि साम्प्रतं दृष्ट्वा रूपमन्यत् प्रदर्शय ॥ २१२ ॥
</details>

<details><summary>मूलम्</summary>

यदेतदैश्वरं रूपं घोरं ते परमेश्वरि ।  
भीतो ऽस्मि साम्प्रतं दृष्ट्वा रूपमन्यत् प्रदर्शय ॥ २१२ ॥
</details>

<details open><summary>विश्वास-प्रस्तुतिः</summary>

एवमुक्ताथ सा देवी तेन शैलेन पार्वती ।  
संहृत्य दर्शयामास स्वरूपमपरं पुनः ॥ २१३ ॥
</details>

<details><summary>मूलम्</summary>

एवमुक्ताथ सा देवी तेन शैलेन पार्वती ।  
संहृत्य दर्शयामास स्वरूपमपरं पुनः ॥ २१३ ॥
</details>

<details open><summary>विश्वास-प्रस्तुतिः</summary>

नीलोत्पलदलप्रख्यं नीलोत्पलसुगन्धिकम् ।  
द्विनेत्रं द्विभुजं सौम्यं नीलालकविभूषितम् ॥ २१४ ॥
</details>

<details><summary>मूलम्</summary>

नीलोत्पलदलप्रख्यं नीलोत्पलसुगन्धिकम् ।  
द्विनेत्रं द्विभुजं सौम्यं नीलालकविभूषितम् ॥ २१४ ॥
</details>

<details open><summary>विश्वास-प्रस्तुतिः</summary>

रक्तपादाम्बुजतलं सुरक्तकरपल्लवम् ।  
श्रीमद् विशालसंवृत्तललाटतिलकोज्ज्वलम् ॥ २१५ ॥
</details>

<details><summary>मूलम्</summary>

रक्तपादाम्बुजतलं सुरक्तकरपल्लवम् ।  
श्रीमद् विशालसंवृत्तललाटतिलकोज्ज्वलम् ॥ २१५ ॥
</details>

<details open><summary>विश्वास-प्रस्तुतिः</summary>

भूषितं चारुसर्वाङ्गं भूषणैरतिकोमलम् ।  
दधानमुरसा मालां विशालां हेमनिर्मिताम् ॥ २१६ ॥
</details>

<details><summary>मूलम्</summary>

भूषितं चारुसर्वाङ्गं भूषणैरतिकोमलम् ।  
दधानमुरसा मालां विशालां हेमनिर्मिताम् ॥ २१६ ॥
</details>

<details open><summary>विश्वास-प्रस्तुतिः</summary>

ईषत्स्मितं सुविम्बोष्ठं नूपुरारावसंयुतम् ।  
प्रसन्नवदनं दिव्यमनन्तमहिमास्पदम् ॥ २१७ ॥
</details>

<details><summary>मूलम्</summary>

ईषत्स्मितं सुविम्बोष्ठं नूपुरारावसंयुतम् ।  
प्रसन्नवदनं दिव्यमनन्तमहिमास्पदम् ॥ २१७ ॥
</details>

<details open><summary>विश्वास-प्रस्तुतिः</summary>

तदीदृशं समालोक्य स्वरूपं शैलसत्तमः ।  
भीतिं सन्त्यज्य हृष्टात्मा बभाषे परमेश्वरीम् ॥ २१८ ॥
</details>

<details><summary>मूलम्</summary>

तदीदृशं समालोक्य स्वरूपं शैलसत्तमः ।  
भीतिं सन्त्यज्य हृष्टात्मा बभाषे परमेश्वरीम् ॥ २१८ ॥
</details>
हिमवानुवाच  

<details open><summary>विश्वास-प्रस्तुतिः</summary>

अद्य मे सफलं जन्म अद्य मे सफलं तपः ।  
यन्मे साक्षात् त्वमव्यक्ताप्रसन्ना दृष्टिगोचरा ॥ २१९ ॥
</details>

<details><summary>मूलम्</summary>

अद्य मे सफलं जन्म अद्य मे सफलं तपः ।  
यन्मे साक्षात् त्वमव्यक्ताप्रसन्ना दृष्टिगोचरा ॥ २१९ ॥
</details>

<details open><summary>विश्वास-प्रस्तुतिः</summary>

त्वया सृष्टं जगत् सर्वं प्रधानाद्यन्त्वयि स्थितम् ।  
त्वय्येव लीयते देवि त्वमेव च परा गतिः ॥ २२० ॥
</details>

<details><summary>मूलम्</summary>

त्वया सृष्टं जगत् सर्वं प्रधानाद्यन्त्वयि स्थितम् ।  
त्वय्येव लीयते देवि त्वमेव च परा गतिः ॥ २२० ॥
</details>

<details open><summary>विश्वास-प्रस्तुतिः</summary>

वदन्ति केचित् त्वामेव प्रकृतिं प्रकृतेः पराम् ।  
अपरे परमार्थज्ञाः शिवेति शिवसंश्रये ॥ २२१ ॥
</details>

<details><summary>मूलम्</summary>

वदन्ति केचित् त्वामेव प्रकृतिं प्रकृतेः पराम् ।  
अपरे परमार्थज्ञाः शिवेति शिवसंश्रये ॥ २२१ ॥
</details>

<details open><summary>विश्वास-प्रस्तुतिः</summary>

त्वयि प्रधानं पुरुषो महान् ब्रह्मा तथेश्वरः ।  
अविद्या नियतिर्माया कलाद्याः शतशो ऽभवन् ॥ २२२ ॥
</details>

<details><summary>मूलम्</summary>

त्वयि प्रधानं पुरुषो महान् ब्रह्मा तथेश्वरः ।  
अविद्या नियतिर्माया कलाद्याः शतशो ऽभवन् ॥ २२२ ॥
</details>

<details open><summary>विश्वास-प्रस्तुतिः</summary>

त्वं हि सा परमा शक्तिरनन्ता परमेष्ठिनी ।  
सर्वभेदविनिर्मुक्ता सर्वेभेदाश्रया निजा ॥ २२३ ॥
</details>

<details><summary>मूलम्</summary>

त्वं हि सा परमा शक्तिरनन्ता परमेष्ठिनी ।  
सर्वभेदविनिर्मुक्ता सर्वेभेदाश्रया निजा ॥ २२३ ॥
</details>

<details open><summary>विश्वास-प्रस्तुतिः</summary>

त्वामधिष्ठाय योगेशि महादेवो महेश्वरः ।  
प्रधानाद्यं जगत् कृत्स्नं करोति विकरोति च ॥ २२४ ॥
</details>

<details><summary>मूलम्</summary>

त्वामधिष्ठाय योगेशि महादेवो महेश्वरः ।  
प्रधानाद्यं जगत् कृत्स्नं करोति विकरोति च ॥ २२४ ॥
</details>

<details open><summary>विश्वास-प्रस्तुतिः</summary>

त्वयैव सङ्गतो देवः स्वमानन्दं समश्नुते ।  
त्वमेव परमानन्दस्त्वमेवानन्ददायिनी ॥ २२५ ॥
</details>

<details><summary>मूलम्</summary>

त्वयैव सङ्गतो देवः स्वमानन्दं समश्नुते ।  
त्वमेव परमानन्दस्त्वमेवानन्ददायिनी ॥ २२५ ॥
</details>

<details open><summary>विश्वास-प्रस्तुतिः</summary>

त्वमक्षरं परं व्योम महज्ज्योतिर्निरञ्जनम् ।  
शिवं सर्वगतं सूक्ष्मं परं ब्रह्मा सनातनम् ॥ २२६ ॥
</details>

<details><summary>मूलम्</summary>

त्वमक्षरं परं व्योम महज्ज्योतिर्निरञ्जनम् ।  
शिवं सर्वगतं सूक्ष्मं परं ब्रह्मा सनातनम् ॥ २२६ ॥
</details>

<details open><summary>विश्वास-प्रस्तुतिः</summary>

त्वं शक्रः सर्वदेवानां ब्रह्मा ब्रह्मविदामसि ।  
वायुर्बलवतां देवि योगिनां त्वं कुमारकः ॥ २२७ ॥
</details>

<details><summary>मूलम्</summary>

त्वं शक्रः सर्वदेवानां ब्रह्मा ब्रह्मविदामसि ।  
वायुर्बलवतां देवि योगिनां त्वं कुमारकः ॥ २२७ ॥
</details>

<details open><summary>विश्वास-प्रस्तुतिः</summary>

ऋषीणां च वसिष्ठस्त्वं व्यासो वेदविदामसि ।  
साङ्ख्यानां कपिलो देवो रुद्राणामसि शङ्करः ॥ २२८ ॥
</details>

<details><summary>मूलम्</summary>

ऋषीणां च वसिष्ठस्त्वं व्यासो वेदविदामसि ।  
साङ्ख्यानां कपिलो देवो रुद्राणामसि शङ्करः ॥ २२८ ॥
</details>

<details open><summary>विश्वास-प्रस्तुतिः</summary>

आदित्यानामुपेन्द्रस्त्वं वसूनां चैव पावकः ।  
वेदानां सामवेदस्त्वं गायत्री छन्दसामसि ॥ २२९ ॥
</details>

<details><summary>मूलम्</summary>

आदित्यानामुपेन्द्रस्त्वं वसूनां चैव पावकः ।  
वेदानां सामवेदस्त्वं गायत्री छन्दसामसि ॥ २२९ ॥
</details>

<details open><summary>विश्वास-प्रस्तुतिः</summary>

अध्यात्मविद्या विद्यानां गतीनां परम् गतिः ।  
माया त्वं सर्वशक्तीनां कालः कलयतामसि ॥ २३० ॥
</details>

<details><summary>मूलम्</summary>

अध्यात्मविद्या विद्यानां गतीनां परम् गतिः ।  
माया त्वं सर्वशक्तीनां कालः कलयतामसि ॥ २३० ॥
</details>

<details open><summary>विश्वास-प्रस्तुतिः</summary>

ओङ्कारः सर्वगुह्यानां वर्णानां च द्विजात्तमः ।  
आश्रमाणां च गार्हस्थ्यमीश्वराणां महेश्वरः ॥ २३१ ॥
</details>

<details><summary>मूलम्</summary>

ओङ्कारः सर्वगुह्यानां वर्णानां च द्विजात्तमः ।  
आश्रमाणां च गार्हस्थ्यमीश्वराणां महेश्वरः ॥ २३१ ॥
</details>

<details open><summary>विश्वास-प्रस्तुतिः</summary>

पुंसां त्वमेकः पुरुषः सर्वभूतहृदि स्थितः ।  
सर्वोपनिषदां देवि गुह्योपनिषदुच्यते ॥ २३२ ॥
</details>

<details><summary>मूलम्</summary>

पुंसां त्वमेकः पुरुषः सर्वभूतहृदि स्थितः ।  
सर्वोपनिषदां देवि गुह्योपनिषदुच्यते ॥ २३२ ॥
</details>

<details open><summary>विश्वास-प्रस्तुतिः</summary>

ईशानश्चासि कल्पानां युगानां कृतमेव च ।  
आदित्यः सर्वमार्गाणां वाचां देवि सरस्वती ॥ २३३ ॥
</details>

<details><summary>मूलम्</summary>

ईशानश्चासि कल्पानां युगानां कृतमेव च ।  
आदित्यः सर्वमार्गाणां वाचां देवि सरस्वती ॥ २३३ ॥
</details>

<details open><summary>विश्वास-प्रस्तुतिः</summary>

त्वं लक्ष्मीश्चारुरूपाणां विष्णुर्मायाविनामसि ।  
अरुन्धती सतीनां त्वं सुपर्णः पततामसि ॥ २३४ ॥
</details>

<details><summary>मूलम्</summary>

त्वं लक्ष्मीश्चारुरूपाणां विष्णुर्मायाविनामसि ।  
अरुन्धती सतीनां त्वं सुपर्णः पततामसि ॥ २३४ ॥
</details>

<details open><summary>विश्वास-प्रस्तुतिः</summary>

सूक्तानां पौरुषं सूक्तं ज्येष्ठसाम च सामसु ।  
सावित्री चासि जप्यानां यजुषां शतरुद्रियम् ॥ २३५ ॥
</details>

<details><summary>मूलम्</summary>

सूक्तानां पौरुषं सूक्तं ज्येष्ठसाम च सामसु ।  
सावित्री चासि जप्यानां यजुषां शतरुद्रियम् ॥ २३५ ॥
</details>

<details open><summary>विश्वास-प्रस्तुतिः</summary>

पर्वतानां महामेरुरनन्तो भोगिनामसि ।  
सर्वेषां त्वं परं ब्रह्म त्वन्मयं सर्वमेव हि ॥ २३६ ॥
</details>

<details><summary>मूलम्</summary>

पर्वतानां महामेरुरनन्तो भोगिनामसि ।  
सर्वेषां त्वं परं ब्रह्म त्वन्मयं सर्वमेव हि ॥ २३६ ॥
</details>
रूपं तवोशेषकलाविहीन-  
मगोचरं निर्मलमेकरूपम् ।  
अनादिमध्यान्तमनन्तामाद्यं  
नमामि सत्यं तमसः परस्तात् ॥ २३७ ॥  
यदेव पश्यन्ति जगत्प्रसूतिं  
वेदान्तविज्ञानविनिश्चितार्थाः ।  
आनन्दमात्रं प्रणवाभिधानं  
तदेव रूपं शरणं प्रपद्ये ॥ २३८ ॥  
अशेषभूतान्तरसन्निविष्टं  
प्रधानपुंयोगवियोगहेतुम् ।  
तेजोमयं जन्मविनाशहीनं  
प्राणाभिधानं प्रणतो ऽस्मि रूपम् ॥ २३९ ॥  
आद्यन्तहीनं जगदात्मभूतं  
विभिन्नसंस्थं प्रकृतेः परस्तात् ।  
कूटस्थमव्यक्तवपुस्तवैव  
नमामि रूपं पुरुषाभिधानम् ॥ २४० ॥  
सर्वाश्रयं सर्वजगद्विधानं  
सर्वत्रगं जन्मविनाशहीनम् ।  
सूक्ष्मं विचित्रं त्रिगुणं प्रधानं  
नतो ऽस्मि ते रूपमलुप्तभेदम् ॥ २४१ ॥  
आद्यं महत् ते पुरुषात्मरूपं  
प्रकृत्यवस्थं त्रिगुणात्मबीजम् ।  
ऐश्वर्यविज्ञानविरागधर्मैः  
समन्वितं देवि नतो ऽस्मि रूपम् ॥ २४२ ॥  
द्विसप्तलोकात्मकमम्बुसंस्थं  
विचित्रभेदं पुरुषैकनाथम् ।  
अनन्तभूतैरधिवासितं ते  
नतो ऽस्मि रूपं जगदण्डसञ्ज्ञम् ॥ २४३ ॥  
अशेषवेदात्मकमेकमाद्यं  
स्वतेजसा पूरितलोकभेदम् ।  
त्रिकालहेतुं रपमेष्ठिसञ्ज्ञं  
नमामि रूपं रविमण्डलस्थम् ॥ २४४ ॥  
सहस्रमूर्धानमनन्तशक्तिं  
सहस्रबाहुं पुरुषं पुराणम् ।  
शयानमन्तः सलिले तथैव  
नारायणाख्यं प्रणतो ऽस्मि रूपम् ॥ २४५ ॥  
दंष्ट्राकरालं त्रिदशाभिवन्द्यं  
युगान्तकालानलकल्परूपम् ।  
अशेषभूताण्डविनाशहेतुं  
नमामि रूपं तव कालसञ्ज्ञम् ॥ २४६ ॥  
फणासहस्रेण विराजमानं  
भोगीन्द्रमुख्यैरभिपूज्यमानम् ।  
जनार्दनारूढतनुं प्रसुप्तं  
नतो ऽस्मि रूपं तव शेषसञ्ज्ञम् ॥ २४७ ॥  
अव्याहतैश्वर्यमयुग्मनेत्रं  
ब्रह्मामृतानन्दरसज्ञमेकम् ।  
युगान्तशेषं दिवि नृत्यमानं  
नतो ऽस्मि रूपं तव रुद्रसञ्ज्ञम् ॥ २४८ ॥  
प्रहीणशोकं विमलं पवित्रं  
सुरासुरैरर्चितापादपद्मम् ।  
सुकोमलं देवि विशालशुम्रं  
नमामि ते रूपमिदं नमासि ॥ २४९ ॥  

<details open><summary>विश्वास-प्रस्तुतिः</summary>

ॐ नमस्ते महादेवि नमस्ते परमेश्वरि ।  
नमो भगवतीशानि शिवायै ते नमो नमः ॥ २५० ॥
</details>

<details><summary>मूलम्</summary>

ॐ नमस्ते महादेवि नमस्ते परमेश्वरि ।  
नमो भगवतीशानि शिवायै ते नमो नमः ॥ २५० ॥
</details>

<details open><summary>विश्वास-प्रस्तुतिः</summary>

त्वन्मयो ऽहं त्वदाधारस्त्वमेव च गतिर्मम ।  
त्वामेव शरणं यास्ये प्रसीद परमेश्वरि ॥ २५१ ॥
</details>

<details><summary>मूलम्</summary>

त्वन्मयो ऽहं त्वदाधारस्त्वमेव च गतिर्मम ।  
त्वामेव शरणं यास्ये प्रसीद परमेश्वरि ॥ २५१ ॥
</details>

<details open><summary>विश्वास-प्रस्तुतिः</summary>

मया नास्ति समो लोके देवो वादानवो ऽपि वा ।  
जगन्मातैव मत्पुत्री सम्भूता तपसा यतः ॥ २५२ ॥
</details>

<details><summary>मूलम्</summary>

मया नास्ति समो लोके देवो वादानवो ऽपि वा ।  
जगन्मातैव मत्पुत्री सम्भूता तपसा यतः ॥ २५२ ॥
</details>

<details open><summary>विश्वास-प्रस्तुतिः</summary>

एषा तवाम्बिका देवि किलाभूत पितृकन्यका ।  
मेनाशेषजगन्मातुरहो वुण्यस्य गौरवम् ॥ २५३ ॥
</details>

<details><summary>मूलम्</summary>

एषा तवाम्बिका देवि किलाभूत पितृकन्यका ।  
मेनाशेषजगन्मातुरहो वुण्यस्य गौरवम् ॥ २५३ ॥
</details>

<details open><summary>विश्वास-प्रस्तुतिः</summary>

पाहि माममरेशानि मेनया सह सर्वदा ।  
नमामि तव पादाब्जं व्रजामि शरणं शिवाम् ॥ २५४ ॥
</details>

<details><summary>मूलम्</summary>

पाहि माममरेशानि मेनया सह सर्वदा ।  
नमामि तव पादाब्जं व्रजामि शरणं शिवाम् ॥ २५४ ॥
</details>

<details open><summary>विश्वास-प्रस्तुतिः</summary>

अहो मे सुमहद् भाग्यं महादेवीसमागमात् ।  
आज्ञापय महादेवि किं करिष्यामि शङ्करि ॥ २५५ ॥
</details>

<details><summary>मूलम्</summary>

अहो मे सुमहद् भाग्यं महादेवीसमागमात् ।  
आज्ञापय महादेवि किं करिष्यामि शङ्करि ॥ २५५ ॥
</details>

<details open><summary>विश्वास-प्रस्तुतिः</summary>

एतावदुक्त्वा वचनं तदा हिमगिरीश्वरः ।  
सम्प्रेक्षणमाणो गिरिजां प्राञ्जलिः पार्श्वतो ऽभवत् ॥ २५६ ॥
</details>

<details><summary>मूलम्</summary>

एतावदुक्त्वा वचनं तदा हिमगिरीश्वरः ।  
सम्प्रेक्षणमाणो गिरिजां प्राञ्जलिः पार्श्वतो ऽभवत् ॥ २५६ ॥
</details>

<details open><summary>विश्वास-प्रस्तुतिः</summary>

अथ सा तस्य वचनं निशम्य जगतो ऽरणिः ।  
सस्मितं प्राह पितरं स्मृत्वा पशुपतिं पतिम् ॥ २५७ ॥
</details>

<details><summary>मूलम्</summary>

अथ सा तस्य वचनं निशम्य जगतो ऽरणिः ।  
सस्मितं प्राह पितरं स्मृत्वा पशुपतिं पतिम् ॥ २५७ ॥
</details>
देव्युवाच  

<details open><summary>विश्वास-प्रस्तुतिः</summary>

शृणुष्व चैतत् परमं गुह्यमीश्वरगोचरम् ।  
उपदेशं गिरिश्रेष्ठ सेवितं ब्रह्मवादिभिः ॥ २५८ ॥
</details>

<details><summary>मूलम्</summary>

शृणुष्व चैतत् परमं गुह्यमीश्वरगोचरम् ।  
उपदेशं गिरिश्रेष्ठ सेवितं ब्रह्मवादिभिः ॥ २५८ ॥
</details>

<details open><summary>विश्वास-प्रस्तुतिः</summary>

यन्मे साक्षात् परं रूपमैश्वरं दृष्टमद्भुतम् ।  
सर्वशक्तिसमायुक्तमनन्तं प्रेरकं परम् ॥ २५९ ॥
</details>

<details><summary>मूलम्</summary>

यन्मे साक्षात् परं रूपमैश्वरं दृष्टमद्भुतम् ।  
सर्वशक्तिसमायुक्तमनन्तं प्रेरकं परम् ॥ २५९ ॥
</details>

<details open><summary>विश्वास-प्रस्तुतिः</summary>

शान्तः समाहितमना दम्भाहङ्कारवर्जितः ।  
तन्निष्ठस्तत्परो भूत्वा तदेव शरणं व्रज ॥ २६० ॥
</details>

<details><summary>मूलम्</summary>

शान्तः समाहितमना दम्भाहङ्कारवर्जितः ।  
तन्निष्ठस्तत्परो भूत्वा तदेव शरणं व्रज ॥ २६० ॥
</details>

<details open><summary>विश्वास-प्रस्तुतिः</summary>

भक्त्या त्वनन्यया तात पद्भावं परमाश्रितः ।  
सर्वयज्ञतपोदानैस्तदेवार्चय सर्वदा ॥ २६१ ॥
</details>

<details><summary>मूलम्</summary>

भक्त्या त्वनन्यया तात पद्भावं परमाश्रितः ।  
सर्वयज्ञतपोदानैस्तदेवार्चय सर्वदा ॥ २६१ ॥
</details>

<details open><summary>विश्वास-प्रस्तुतिः</summary>

तदेव मनसा पश्य तद् ध्यायस्व जपस्व च ।  
ममोपदेशात् संसारं नाशयामि तवानघ ॥ २६२ ॥
</details>

<details><summary>मूलम्</summary>

तदेव मनसा पश्य तद् ध्यायस्व जपस्व च ।  
ममोपदेशात् संसारं नाशयामि तवानघ ॥ २६२ ॥
</details>

<details open><summary>विश्वास-प्रस्तुतिः</summary>

अहं वै मत्परान् भक्तानैश्वरं योगमास्थितान् ।  
संसारसागरादस्मादुद्धराम्यचिरेण तु ॥ २६३ ॥
</details>

<details><summary>मूलम्</summary>

अहं वै मत्परान् भक्तानैश्वरं योगमास्थितान् ।  
संसारसागरादस्मादुद्धराम्यचिरेण तु ॥ २६३ ॥
</details>

<details open><summary>विश्वास-प्रस्तुतिः</summary>

ध्यानेन कर्मयोगेन भक्त्या ज्ञानेन चैव हि ।  
प्राप्याहं ते गिरिश्रेष्ठ नान्यथा कर्मकोटिभिः ॥ २६४ ॥
</details>

<details><summary>मूलम्</summary>

ध्यानेन कर्मयोगेन भक्त्या ज्ञानेन चैव हि ।  
प्राप्याहं ते गिरिश्रेष्ठ नान्यथा कर्मकोटिभिः ॥ २६४ ॥
</details>

<details open><summary>विश्वास-प्रस्तुतिः</summary>

श्रुतिस्मृत्युदितं सम्यक् कर्म वर्णाश्रमात्मकम् ।  
अध्यात्मज्ञानसहितं मुक्तये सततं कुरु ॥ २६५ ॥
</details>

<details><summary>मूलम्</summary>

श्रुतिस्मृत्युदितं सम्यक् कर्म वर्णाश्रमात्मकम् ।  
अध्यात्मज्ञानसहितं मुक्तये सततं कुरु ॥ २६५ ॥
</details>

<details open><summary>विश्वास-प्रस्तुतिः</summary>

धर्मात् सञ्जायते भक्तिर्भक्त्या सम्प्राप्यते परम् ।  
श्रुतिस्मृतिभ्यामुदितो धर्मो यज्ञादिको मतः ॥ २६६ ॥
</details>

<details><summary>मूलम्</summary>

धर्मात् सञ्जायते भक्तिर्भक्त्या सम्प्राप्यते परम् ।  
श्रुतिस्मृतिभ्यामुदितो धर्मो यज्ञादिको मतः ॥ २६६ ॥
</details>

<details open><summary>विश्वास-प्रस्तुतिः</summary>

नान्यतो जायते धर्मो वेदाद् धर्मो हि निर्बभौ ।  
तस्मान्मुमुक्षुर्धर्मार्थो मद्रूपं वेदमाश्रयेत् ॥ २६७ ॥
</details>

<details><summary>मूलम्</summary>

नान्यतो जायते धर्मो वेदाद् धर्मो हि निर्बभौ ।  
तस्मान्मुमुक्षुर्धर्मार्थो मद्रूपं वेदमाश्रयेत् ॥ २६७ ॥
</details>

<details open><summary>विश्वास-प्रस्तुतिः</summary>

ममैवैषा परा शक्तिर्वेदसञ्ज्ञा पुरातनी ।  
ऋग्यजुः सामरूपेण सर्गादौ सम्प्रवर्तते ॥ २६८ ॥
</details>

<details><summary>मूलम्</summary>

ममैवैषा परा शक्तिर्वेदसञ्ज्ञा पुरातनी ।  
ऋग्यजुः सामरूपेण सर्गादौ सम्प्रवर्तते ॥ २६८ ॥
</details>
तेषामेव च गुप्त्यर्थं वेदानां भगवानजः ।  
ब्राह्मणादीन् ससर्जाथ स्वे स्वे कर्मण्ययोजयत् ॥ ## २६९ ॥  
ये न कुर्वन्ति तद् धर्मं तदर्थं ब्रह्मनिर्मितम् ।  
तेषामधस्ताद् नरकांस्तामिस्त्रादीनकल्पयत् ॥ ## २७० ॥  
न च वेदाद् ऋते किञ्चिच्छास्त्रधर्माभिधायकम् ।  
यो ऽन्यत्ररमतेसो ऽसौनसम्भाष्यो द्विजातिभिः ॥ ## २७१ ॥  
यानि शास्त्राणि दृश्यन्ते लोके ऽस्मिन् विविधानितु ।  
श्रुतिस्मृतिविरुद्धानि निष्ठा तेषां हि तामसी ॥ ## २७२ ॥  
कापालं पञ्चरात्रं च यामलं वाममार्हतम् ।  
एवंविधानि चान्यानि मोहनार्थानि तानि तु ॥ ## २७३ ॥  
ये कुशास्त्राभियोगेन मोहयन्तीह मानवान् ।  
मया सृष्टानि शास्त्राणि मोहायैषां भवान्तरे ॥ ## २७४ ॥  
वेदार्थवित्तमैः कार्यं यत् स्मृतं कर्म वैदिकम् ।  
तत् प्रयत्नेन कुर्वन्ति मत्प्रियास्ते हि ये नराः ॥ ## २७५ ॥  
वर्णानामनुकम्पार्थं मन्नियोगाद् विराट् स्वयम् ।  
स्वायम्भुवो मनुर्धार्मान् मुनीनां पूर्वमुक्तवाना ॥ ## २७६ ॥  
श्रुत्वा चान्ये ऽपि मुनयस्तन्मुखाद् धर्ममुत्तमम् ।  
चक्रुर्धर्मप्रतिष्ठार्थं धर्मशास्त्राणि चैव हि ॥ ## २७७ ॥  
तेषु चान्तर्हितेष्वेवं युगान्तेषु महर्षयः ।  
ब्रह्मणो वचनात् तानि करिष्यन्ति युगे युगे ॥ ## २७८ ॥  
अष्टादश पुराणानि व्यासेन कथितानि तु ।  
नियोगाद् ब्रह्मणो राजंस्तेषु धर्मः प्रतिष्ठितः ॥ ## २७९ ॥  
अन्यान्युपपुराणानि तच्छिष्यैः कथितानि तु ।  
युगे युगे ऽत्र सर्वेषां कर्ता वै धर्मशास्त्रवित् ॥ ## २८० ॥  
शिक्षा कल्पो व्याकरणं निरुक्तं छन्द एव च ।  
ज्योतिः शास्त्रं न्यायविद्या मीमांसा चोपबृंहणम् ॥ ## २८१ ॥  
एवं चतुर्दशैतानि विद्यास्थानानि सत्तम ।  
चतुर्वेदैः सहोक्तानि धर्मो नान्यत्र विद्यते ॥ ## २८२ ॥  
एवं पैतामहं धर्मं मनुव्यासादयः परम् ।  
स्थापयन्ति ममादेशाद् यावदाभूतसम्प्लवम् ॥ ## २८३ ॥  
ब्रह्मणा सह ते सर्वे सम्प्राप्ते प्रतिसञ्चरे ।  
परस्यान्ते कृतात्मानः प्रविशन्ति परं पदम् ॥ ## २८४ ॥  
तस्मात् सर्वप्रयत्नेन धर्मार्थं वेदमाश्रयेत् ।  
धर्मेण सहितं ज्ञानं परं ब्रह्म प्रकाशयेत् ॥ ## २८५ ॥  
ये तु सङ्गान् परित्यज्य मामेव शरणं गताः ।  
उपासते सदा भक्त्या योगमैश्वरमास्थिताः ॥ ## २८६ ॥  
सर्वभूतदयावन्तः शान्ता दान्ता विमत्सराः ।  
अमानिनो बुद्धिमन्तस्तापसाः शंसितव्रताः ॥ ## २८७ ॥  
मच्चित्ता मद्गतप्राणा मज्ज्ञानकथने रताः ।  
सन्न्यासिनो गृहस्थाश्च वनस्था ब्रह्मचारिणः ॥ ## २८८ ॥  
तेषां नित्याभियुक्तानां मायातत्त्वसमुत्थितम् ।  
नाशयामि तमः कृत्स्नं ज्ञानदीपने मा चिरात् ॥ ## २८९ ॥  
ते सुनिर्धूततमसो ज्ञानेनैकेन मन्मयाः ।  
सदानन्दास्तु संसारे न जायन्ते पुनः पुनः ॥ ## २९० ॥  
तस्मात् सर्वप्रकारेण मद्भक्तो मत्परायणः ।  
मामेवार्चय सर्वत्र मेनया सह सङ्गतः ॥ ## २९१ ॥  
अशक्तो यदि मे ध्यातुमैश्वरं रूपमव्ययम् ।  
ततो मे सकलं रूपं कालाद्यं शरणं व्रज ॥ ## २९२ ॥  
यद् यत् स्वरूपं मे तात मनसो गोचरं भवेत् ।  
तन्निष्ठस्तत्परो भूत्वा तदर्चनपरो भव ॥ ## २९३ ॥  
यत्तु मे निष्कलं रूपं चिन्मात्रं केवलं शिवम् ।  
सर्वोपाधिविनिर्मुक्तमनन्तममृतं परम् ॥ ## २९४ ॥  
ज्ञानेनैकेन तल्लभ्यं क्लेशेन परमं पदम् ।  
ज्ञानमेव प्रपश्यन्तो मामेव प्रविशन्ति ते ॥ ## २९५ ॥  
तद्बुद्धयस्तदात्मानस्तन्निष्ठास्तत्परायणाः ।  
गच्छन्त्यपुनरावृत्तिं ज्ञाननिर्धूतकल्मषाः ॥ ## २९६ ॥  
मामनाश्रित्य परमं निर्वाणममलं पदम् ।  
प्राप्यते न हि राजेन्द्र ततो मां शरणं व्रज ॥ ## २९७ ॥  
एकत्वेन पृथक्त्वेन तथा चोभयतो ऽपि वा ।  
मामुपास्य महाराज ततो यास्यासि तत्पदम् ॥ ## २९८ ॥  
मामनाश्रित्य तत् तत्त्वं स्वभावविमलं शिवम् ।  
ज्ञायते न हि राजेन्द्र ततो मां शरणं व्रज ॥ ## २९९ ॥  
तस्मात् त्वमक्षरं रूपं नित्यं चारूपमैश्वरम् ।  
आराधय प्रयत्नेन ततो बन्धं प्रहास्यसि ॥ ## ३०० ॥  
कर्मणा मनसा वाचा शिवं सर्वत्र सर्वदा ।  
समाराधय भावेन ततो यास्यसि तत्पदम् ॥ ## ३०१ ॥  
न वै पश्यन्ति तत् तत्त्वं मोहिता मम मायया ।  
अनाद्यनन्तं परमं महेश्वरमजं शिवम् ॥ ## ३०२ ॥  
सर्वभूतात्मभूतस्थं सर्वाधारं निरञ्जनम् ।  
नित्यानन्दं निराभासं निर्गुणं तमसः परम् ॥ ## ३०३ ॥  
अद्वैतमचलं ब्रह्म निष्कलं निष्प्रपञ्चकम् ।  
स्वसंवेद्यमवेद्यं तत् परे व्योम्नि व्यवस्थितम् ॥ ## ३०४ ॥  
सूक्ष्मेण तमसा नित्यं वेष्टिता मम मायया ।  
संसारसागरे घोरे जायन्ते च पुनः पुनः ॥ ## ३०५ ॥  
भक्त्या त्वनन्यया राजन् सम्यग् ज्ञानेन चैव हि ।  
अन्वेष्टव्यं हि तद् ब्रह्म जन्मबन्धनिवृत्तये ॥ ## ३०६ ॥  
अहङ्कारं च मात्सर्यं कामं क्रोधं परिग्रहम् ।  
अधर्माभिनिवेशं च त्यक्त्वा वैराग्यमास्थितः ॥ ## ३०७ ॥  
सर्वभूतेषु चात्मानं सर्वभूतानि चात्मनि ।  
अन्वीक्ष्य चात्मनात्मानं ब्रह्मभूयाय कल्पते ॥ ## ३०८ ॥  
ब्रह्मभूतः प्रसन्नात्मा सर्वभूताभयप्रदः ।  
ऐश्वरीं परमां भक्तिं विन्देतानन्यगामिनीम् ॥ ## ३०९ ॥  
वीक्षते तत् परं तत्त्वमैश्वरं ब्रह्मनिष्कलम् ।  
सर्वसंसारनिर्मुक्तो ब्रह्मणेयवावतिष्ठते ॥ ## ३१० ॥  
ब्रह्मणो हि प्रतिष्ठायं परस्य परमः शिवः ।  
अनन्तस्याव्ययस्यैकः स्वात्माधारो महेश्वरः ॥ ## ३११ ॥  
ज्ञानेन कर्मयोगेन भक्तियोगेन वा नृप ।  
सर्वसंसारमुक्त्यर्थमीश्वरं सततं श्रय ॥ ## ३१२ ॥  
एष गुह्योपदेशस्ते मया दत्तो गिरीश्वर ।  
अन्वीक्ष्य चैतदखिलं यथेष्टं कर्तुमर्हसि ॥ ## ३१३ ॥  
अहं वै याचिता देवैः सञ्जाता परमेश्वरात् ।  
विनिन्द्य दक्षं पितरं महेश्वरविनिन्दकम् ॥ ## ३१४ ॥  
धर्मसंस्थापनार्थाय तवाराधनकारणात् ।  
मेनादेहसमुत्पन्ना त्वामेव पितरं श्रिता ॥ ## ३१५ ॥  
स त्वं नियोगाद् देवस्य ब्रह्मणः परमात्मनः ।  
प्रिदास्यसे मां रुद्राय स्वयंवरसमागमे ॥ ## ३१६ ॥  
तत्सम्बन्धाच्च ते राजन् सर्वे देवाः सवासवाः ।  
त्वां नमस्यन्ति वै तात प्रसीदति च शङ्करः ॥ ## ३१७ ॥  
तस्मात् सर्वप्रयत्नेन मां विद्धीश्वरगोचराम् ।  
सम्पूज्य देवमीशानं शरण्यं शरणं व्रज ॥ ## ३१८ ॥  
स एवमुक्तो भगवान् देवदेव्या गिरीश्वरः ।  
प्रणम्य शिरसा देवीं प्राञ्जलिः पुनरब्रवीत् ॥ ## ३१९ ॥  
विस्तरेण महेशानि योगं माहेश्वरं परम् ।  
ज्ञानं चैवात्मनो योगं साधनानि प्रचक्ष्व मे ॥ ## ३२० ॥  
तस्यैतत् परमं ज्ञानमात्मयोगमनुत्तमम् ।  
यथावद् व्याजहारेशासाधनानिच विस्तरात् ॥ ## ३२१ ॥  
निशम्य वदनाम्भोजाद् गिरीन्द्रो लोकपूजितः ।  
लोकमातुः परं ज्ञानं योगासक्तो ऽभवत्पुनः ॥ ## ३२२ ॥  
प्रददौ च महेशाय पार्वतीं भाग्यगौरवात् ।  
नियोगाद् ब्रह्मणः साध्वीं देवानां चैव सन्निधौ ॥ ## ३२३ ॥  
य इमं पठते ऽध्यायं देव्या माहात्म्यकीर्तनम् ।  
शिवस्य सन्निधौ भक्त्या सुचिस्तद्भावभावितः ॥ ## ३२४ ॥  
सर्वपापविनिर्मुक्तो दिव्ययोगसमन्वितः ।  
उल्लङ्घ्य ब्रह्मणो लोकन्देव्याः स्थानमवाप्नुयात् ॥ ## ३२५ ॥  
यश्चैतत् पठते स्तोत्रं ब्राह्मणानां समीपतः ।  
देव्याः समाहितमनाः सर्वपापैः प्रमुच्यते ॥ ## ३२६ ॥  
नाम्नामष्टसहस्रं तु देव्या यत् समुदीरितम् ।  
ज्ञात्वार्ऽकमण्डलगतां सम्भाव्य परमेश्वरीम् ॥ ## ३२७ ॥  
अभ्यर्च्य गन्धपुष्पाद्यैर्भक्तियोगसमन्वितः ।  
संस्मरन् परमं भावं देव्या माहेश्वरं परम् ॥ ## ३२८ ॥  
अनन्यमानसो नित्यं जपेदामरणाद् द्विजः ।  
सो ऽन्तकाले स्मृतिं लब्ध्वापरं ब्रह्माधिगच्छति ॥ ## ३२९ ॥  
अथवा जायते विप्रो ब्राह्मणानां कुले शुचौ ।  
पूर्वसंस्कारमाहात्म्याद् ब्रह्मविद्यामवाप्य सः ॥ ## ३३० ॥  
सम्प्राप्य योगं परमं दिव्यं तत् पारमेश्वरम् ।  
शान्तः सर्वगातो भूत्वा शिवसायुज्यमानप्नुयात् ॥ ## ३३१ ॥  
प्रत्येकं चाथ नामानि जुहुयात् सवनत्रयम् ।  
पूतनादिकृतैर्देषैर्ग्रहदोषैश्च मुच्यते ॥ ## ३३२ ॥  
जपेद् वाहरहर्नित्यं संवत्सरमतन्द्रितः ।  
श्रीकामः पार्वतीं देवीं पूजयित्वा विधानतः ॥ ## ३३३ ॥  
सम्पूज्य पार्श्वतः शम्भुं त्रिनेत्रं भक्तिसंयुतः ।  
लभते महतीं लक्ष्मीं महादेवप्रसादतः ॥ ## ३३४ ॥  
तस्मात् सर्वप्रयत्नेन जप्तव्यं हि द्विजातिभिः ।  
सर्वपापानोदार्थं देव्या नाम सहस्रकम् ॥ ## ३३५ ॥  
प्रसङ्गात् कथितं विप्रा देव्या माहात्म्यमुत्तमम् ।  
अतः परं प्रजासर्गं भृग्वादीनां निबोधत ॥ ## ३३६ ॥  
    
इति श्रीकूर्मपुराणे षट्साहस्त्र्यां संहितायां पूर्वविभागे एकादशो ऽध्यायः
