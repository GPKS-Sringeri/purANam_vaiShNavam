+++
title = "३०"

+++

सूत उवाच  

<details open><summary>विश्वास-प्रस्तुतिः</summary>

स शिष्यैः संवृतो धीमान् गुरुर्द्वैपायनो मुनिः ।  
जगाम विपुलं लिङ्गमोङ्कारं मुक्तिदायकम् ॥ १ ॥
</details>

<details><summary>मूलम्</summary>

स शिष्यैः संवृतो धीमान् गुरुर्द्वैपायनो मुनिः ।  
जगाम विपुलं लिङ्गमोङ्कारं मुक्तिदायकम् ॥ १ ॥
</details>

<details open><summary>विश्वास-प्रस्तुतिः</summary>

तत्राभ्यर्च्य महादेवं शिष्यैः सह महामुनिः ।  
प्रोवाच तस्य माहात्म्यं मुनीनां भावितात्मनाम् ॥ २ ॥
</details>

<details><summary>मूलम्</summary>

तत्राभ्यर्च्य महादेवं शिष्यैः सह महामुनिः ।  
प्रोवाच तस्य माहात्म्यं मुनीनां भावितात्मनाम् ॥ २ ॥
</details>

<details open><summary>विश्वास-प्रस्तुतिः</summary>

इदं तद् विमलं लिङ्गमोङ्कारं नाम शोभनम् ।  
अस्य स्मरणमात्रेण मुच्यते सर्वपातकैः ॥ ३ ॥
</details>

<details><summary>मूलम्</summary>

इदं तद् विमलं लिङ्गमोङ्कारं नाम शोभनम् ।  
अस्य स्मरणमात्रेण मुच्यते सर्वपातकैः ॥ ३ ॥
</details>

<details open><summary>विश्वास-प्रस्तुतिः</summary>

एतत् परतरं ज्ञानं पञ्चयतनमुत्तमम् ।  
सेवितं सूरिभिर्नित्यं वाराणस्यां विमोक्षदम् ॥ ४ ॥
</details>

<details><summary>मूलम्</summary>

एतत् परतरं ज्ञानं पञ्चयतनमुत्तमम् ।  
सेवितं सूरिभिर्नित्यं वाराणस्यां विमोक्षदम् ॥ ४ ॥
</details>

<details open><summary>विश्वास-प्रस्तुतिः</summary>

अत्र साक्षान्महादेवः पञ्चायतनविग्रहः ।  
रमते भगवान् रुद्रो जन्तूनामपवर्गदः ॥ ५ ॥
</details>

<details><summary>मूलम्</summary>

अत्र साक्षान्महादेवः पञ्चायतनविग्रहः ।  
रमते भगवान् रुद्रो जन्तूनामपवर्गदः ॥ ५ ॥
</details>

<details open><summary>विश्वास-प्रस्तुतिः</summary>

यत् तत् पाशुपतं ज्ञानं पञ्चार्थमिति शब्द्यते ।  
तदेतद् विमलं लिङ्गमोङ्कारे समवस्थितम् ॥ ६ ॥
</details>

<details><summary>मूलम्</summary>

यत् तत् पाशुपतं ज्ञानं पञ्चार्थमिति शब्द्यते ।  
तदेतद् विमलं लिङ्गमोङ्कारे समवस्थितम् ॥ ६ ॥
</details>

<details open><summary>विश्वास-प्रस्तुतिः</summary>

शान्त्यतीता तथा शान्तिर्विद्या चैव परा कला ।  
प्रतिष्ठा च निवृत्तिश्च पञ्चार्थं लिङ्गमैश्वरम् ॥ ७ ॥
</details>

<details><summary>मूलम्</summary>

शान्त्यतीता तथा शान्तिर्विद्या चैव परा कला ।  
प्रतिष्ठा च निवृत्तिश्च पञ्चार्थं लिङ्गमैश्वरम् ॥ ७ ॥
</details>

<details open><summary>विश्वास-प्रस्तुतिः</summary>

पञ्चानामपि देवानां ब्रह्मादीनां सदाश्रयम् ।  
ओङ्कारबोधकं लिङ्गं पञ्चायतनमुच्यते ॥ ८ ॥
</details>

<details><summary>मूलम्</summary>

पञ्चानामपि देवानां ब्रह्मादीनां सदाश्रयम् ।  
ओङ्कारबोधकं लिङ्गं पञ्चायतनमुच्यते ॥ ८ ॥
</details>

<details open><summary>विश्वास-प्रस्तुतिः</summary>

संस्मरेदैश्वरं लिङ्गं पञ्चायतनमव्ययम् ।  
देहान्ते तत्परं ज्योतिरानन्दं विशते बुधः ॥ ९ ॥
</details>

<details><summary>मूलम्</summary>

संस्मरेदैश्वरं लिङ्गं पञ्चायतनमव्ययम् ।  
देहान्ते तत्परं ज्योतिरानन्दं विशते बुधः ॥ ९ ॥
</details>

<details open><summary>विश्वास-प्रस्तुतिः</summary>

अत्र देवर्षयः पूर्वं सिद्धा ब्रह्मर्षयस्तथा ।  
उपास्य देवमीशानं प्राप्तवन्तः परं पदम् ॥ १० ॥
</details>

<details><summary>मूलम्</summary>

अत्र देवर्षयः पूर्वं सिद्धा ब्रह्मर्षयस्तथा ।  
उपास्य देवमीशानं प्राप्तवन्तः परं पदम् ॥ १० ॥
</details>

<details open><summary>विश्वास-प्रस्तुतिः</summary>

मत्स्योदर्यास्तटे पुण्यं स्थानं गुह्यतमं शुभम् ।  
गोचर्ममात्रं विप्रेन्द्रा ओङ्कारेश्वरमुत्तमम् ॥ ११ ॥
</details>

<details><summary>मूलम्</summary>

मत्स्योदर्यास्तटे पुण्यं स्थानं गुह्यतमं शुभम् ।  
गोचर्ममात्रं विप्रेन्द्रा ओङ्कारेश्वरमुत्तमम् ॥ ११ ॥
</details>

<details open><summary>विश्वास-प्रस्तुतिः</summary>

कृत्तिवासेश्वरं लिङ्गः मध्यमेश्वरमुत्तमम् ।  
विश्वेश्वरं तथोङ्कारं कपर्देश्वरमेव च ॥ १२ ॥
</details>

<details><summary>मूलम्</summary>

कृत्तिवासेश्वरं लिङ्गः मध्यमेश्वरमुत्तमम् ।  
विश्वेश्वरं तथोङ्कारं कपर्देश्वरमेव च ॥ १२ ॥
</details>

<details open><summary>विश्वास-प्रस्तुतिः</summary>

एतानि गुह्यलिङ्गानि वाराणस्यां द्विजोत्तमाः ।  
न कश्चिदिह जानाति विना शम्भोरनुग्रहात् ॥ १३ ॥
</details>

<details><summary>मूलम्</summary>

एतानि गुह्यलिङ्गानि वाराणस्यां द्विजोत्तमाः ।  
न कश्चिदिह जानाति विना शम्भोरनुग्रहात् ॥ १३ ॥
</details>

<details open><summary>विश्वास-प्रस्तुतिः</summary>

एवमुक्त्वा ययौ कृष्णः पाराशर्यो महामुनिः ।  
कृत्तिवासेश्वरं लिङ्गं द्रष्टुं देवस्य शूलिनः ॥ १४ ॥
</details>

<details><summary>मूलम्</summary>

एवमुक्त्वा ययौ कृष्णः पाराशर्यो महामुनिः ।  
कृत्तिवासेश्वरं लिङ्गं द्रष्टुं देवस्य शूलिनः ॥ १४ ॥
</details>

<details open><summary>विश्वास-प्रस्तुतिः</summary>

समभ्यर्च्य तथा शिष्यैर्माहात्म्यं कृत्तिवाससः ।  
कथयामास शिष्येभ्यो भगवान् ब्रह्मवित्तमः ॥ १५ ॥
</details>

<details><summary>मूलम्</summary>

समभ्यर्च्य तथा शिष्यैर्माहात्म्यं कृत्तिवाससः ।  
कथयामास शिष्येभ्यो भगवान् ब्रह्मवित्तमः ॥ १५ ॥
</details>

<details open><summary>विश्वास-प्रस्तुतिः</summary>

अस्मिन् स्थाने पुरा दैत्यो हस्ती भूत्वा भवान्तिकम् ।  
ब्राह्मणान् हन्तुमायातो ये ऽत्र नित्यमुपासते ॥ १६ ॥
</details>

<details><summary>मूलम्</summary>

अस्मिन् स्थाने पुरा दैत्यो हस्ती भूत्वा भवान्तिकम् ।  
ब्राह्मणान् हन्तुमायातो ये ऽत्र नित्यमुपासते ॥ १६ ॥
</details>

<details open><summary>विश्वास-प्रस्तुतिः</summary>

तेषां लिङ्गान्महादेवः प्रादुरासीत् त्रिलोचनः ।  
रक्षणार्थं द्विजश्रेष्ठा भक्तानां भक्तवत्सलः ॥ १७ ॥
</details>

<details><summary>मूलम्</summary>

तेषां लिङ्गान्महादेवः प्रादुरासीत् त्रिलोचनः ।  
रक्षणार्थं द्विजश्रेष्ठा भक्तानां भक्तवत्सलः ॥ १७ ॥
</details>

<details open><summary>विश्वास-प्रस्तुतिः</summary>

हत्वा गजाकृतिं दैत्यं शूलेनावज्ञया हरः ।  
वसस्तस्याकरोत् कृत्तिं कृत्तिवासेश्वरस्ततः ॥ १८ ॥
</details>

<details><summary>मूलम्</summary>

हत्वा गजाकृतिं दैत्यं शूलेनावज्ञया हरः ।  
वसस्तस्याकरोत् कृत्तिं कृत्तिवासेश्वरस्ततः ॥ १८ ॥
</details>

<details open><summary>विश्वास-प्रस्तुतिः</summary>

अत्र सिद्धिं परां प्राप्ता मुनयो मुनिपुङ्गवाः ।  
तेनैव च शरीरेण प्राप्तास्तत् परमं पदम् ॥ १९ ॥
</details>

<details><summary>मूलम्</summary>

अत्र सिद्धिं परां प्राप्ता मुनयो मुनिपुङ्गवाः ।  
तेनैव च शरीरेण प्राप्तास्तत् परमं पदम् ॥ १९ ॥
</details>

<details open><summary>विश्वास-प्रस्तुतिः</summary>

विद्या विद्येश्वरा रुद्राः शिवाये च प्रकीर्तिताः ।  
कृत्तिवासेश्वरं लिङ्गं नित्यमावृत्य संस्थिताः ॥ २० ॥
</details>

<details><summary>मूलम्</summary>

विद्या विद्येश्वरा रुद्राः शिवाये च प्रकीर्तिताः ।  
कृत्तिवासेश्वरं लिङ्गं नित्यमावृत्य संस्थिताः ॥ २० ॥
</details>

<details open><summary>विश्वास-प्रस्तुतिः</summary>

ज्ञात्वा कलियुगं घोरमधर्मबहुलं जनाः ।  
कृत्तिवासं न मुञ्चन्ति कृतार्थास्ते न संशयः ॥ २१ ॥
</details>

<details><summary>मूलम्</summary>

ज्ञात्वा कलियुगं घोरमधर्मबहुलं जनाः ।  
कृत्तिवासं न मुञ्चन्ति कृतार्थास्ते न संशयः ॥ २१ ॥
</details>

<details open><summary>विश्वास-प्रस्तुतिः</summary>

जन्मान्तरसहस्रेण मोक्षो ऽन्यत्राप्यते न वा ।  
एकेन जन्मना मोक्षः कृत्तिवासे तु लभ्यते ॥ २२ ॥
</details>

<details><summary>मूलम्</summary>

जन्मान्तरसहस्रेण मोक्षो ऽन्यत्राप्यते न वा ।  
एकेन जन्मना मोक्षः कृत्तिवासे तु लभ्यते ॥ २२ ॥
</details>

<details open><summary>विश्वास-प्रस्तुतिः</summary>

आलयः सर्वसिद्धानामेतत् स्थानं वदन्ति हि ।  
गोपितं देवदेवेन महादेवेन शम्भुना ॥ २३ ॥
</details>

<details><summary>मूलम्</summary>

आलयः सर्वसिद्धानामेतत् स्थानं वदन्ति हि ।  
गोपितं देवदेवेन महादेवेन शम्भुना ॥ २३ ॥
</details>

<details open><summary>विश्वास-प्रस्तुतिः</summary>

युगे युगे ह्यत्र दान्ता ब्राह्मणा वेदपारागाः ।  
उपासते महादेवं जपन्ति शतरुद्रियम् ॥ २४ ॥
</details>

<details><summary>मूलम्</summary>

युगे युगे ह्यत्र दान्ता ब्राह्मणा वेदपारागाः ।  
उपासते महादेवं जपन्ति शतरुद्रियम् ॥ २४ ॥
</details>

<details open><summary>विश्वास-प्रस्तुतिः</summary>

स्तुवन्ति सततं देवं त्र्यम्बकं कृत्तिवाससम् ।  
ध्यायन्ति हृदये देवं स्थाणुं सर्वान्तरं शिवम् ॥ २५ ॥
</details>

<details><summary>मूलम्</summary>

स्तुवन्ति सततं देवं त्र्यम्बकं कृत्तिवाससम् ।  
ध्यायन्ति हृदये देवं स्थाणुं सर्वान्तरं शिवम् ॥ २५ ॥
</details>
गायन्ति सिद्धाः किल गीतकानि  
ये वाराणस्यां निवसन्ति विप्राः ।  
तेषामथैकेन भवेन मुक्तिर्  
ये कृत्तिवासं शरणं प्रपन्नाः ॥ २६ ॥  
सम्प्राप्य लोके जगतामभीष्टं  
सुदुर्लभं विप्रकुलेषु जन्म ।  
ध्याने समाधाय जपन्ति रुद्रं  
ध्यायन्ति चित्ते यतयो महेशम् ॥ २७ ॥  
आराधयन्ति प्रभुमीशितारं  
वाराणसीमध्यगता मुनिन्द्राः ।  
यजन्ति यज्ञैरभिसन्धिहीनाः  
स्तुवन्ति रुद्रं प्रणमन्ति शम्भुम् ॥ २८ ॥  
नमो भवायामलयोगधाम्ने  
स्थाणुं प्रपद्ये गिरिशं पुराणम् ।  
स्मरामि रुद्रं हृदये निविष्टं  
जाने महादेवमनेकरूपम् ॥ २९ ॥  
    
इति श्रीकूर्मपुराणे षट्साहस्त्र्यां संहितायां पूर्वविभागेत्रिंशो ऽध्यायः
